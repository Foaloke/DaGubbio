<div>
 Periocha LXXXII
 <body>
  <p class="pagehead">
   TITI LIVI AB URBE CONDITA LIBER LXXXII PERIOCHA
  </p>
  <p class="border">
  </p>
  <p>
   Sylla copias regis, quae Macedonia occupata in Thessaliam uenerant, proelio uicit, caesis hostium et castris quoque expugnatis. Renouato deinde bello iterum exercitum regis fudit ac deleuit.
  </p>
  <p>
   Archelaus cum classe regia Syllae se tradidit.
  </p>
  <p>
   L. Valerius Flaccus cos., collega Cinnae, missus ut Syllae succederet, propter auaritiam inuisus exercitui suo a C. Fimbria, legato ipsius, ultimae audaciae homine, occisus est et imperium ad Fimbriam translatum.
  </p>
  <p>
   Praeterea expugnatae in Asia urbes a Mithridate et crudeliter direpta prouincia, incursiones Thracum in Macedoniam referuntur.
  </p>
 </body>
</div>