<div>
 Fragments of Ennius
 <body>
  <p class="pagehead">
   QVINTVS ENNIVS
   <span>
    (239 - 169 B.C.)
   </span>
  </p>
  <p class="pagehead">
   FRAGMENTA
  </p>
  <p class="border">
  </p>
  <p>
   <b>
    Annalium Liber I
   </b>
  </p>
  <p>
   <i>
    Ilia Aoneae filia sororem adloquitur
   </i>
  </p>
  <p>
   Excita cum tremulis anus attulit artubus lumen,
   <font size="2">
    32
   </font>
   Talia commemorat lacrimans, exterrita somno:
      'Eurudica prognata pater quam noster amavit,
      Vires vitaque corpus meum nunc deserit omne.
   <font size="2">
    35
   </font>
   Nam me visus homo pulcher per amoena salicta
      Et ripas raptare locosque novos: ita sola
      Postilla germana soror, errare videbar
      Tardaque vestigare et quaerere te, neque posse
      Corde capessere: semita nulla pedem stabilibat.
   <font size="2">
    40
   </font>
   Exin compellare pater me voce videtur
      His verbis: "o gnata, tibi sunt ante ferendae
      Aerumnae, post ex fluvio fortuna resistet."
      Haec ecfatus pater, germana, repente recessit
      Nec sese dedit in conspectum corde cupitus,
   <font size="2">
    45
   </font>
   Quamquam multa manus ad caeli caerula templa
      Tendebam lacrumans et blanda voce vocabam.
      Vix aegro cum corde meo me somnus reliquit.'
  </p>
  <p>
   <i>
    Romulo auspicia data
   </i>
  </p>
  <p>
   Curantes magna cum cura cumcupientes
   <font size="2">
    80
   </font>
   Regni dant operam simul auspicio augurioque.
  </p>
  <p>
   **********************************
  </p>
  <p>
   [Hinc] Remus auspicio se devovet atque secundam
      Solus avem servat. at Romulus pulcher in alto
      Quaerit Aventino, servat genus altivolantum.
   <font size="2">
    85
   </font>
   Certabant urbem Romam Remoramne vocarent.
      Omnibus cura viris uter esset induperator.
      Expectant vel uti, consul cum mittere signum
      Volt, omnes avidi spectant ad carceris oras,
      Quam mox emittat pictis e faucibus currus:
   <font size="2">
    90
   </font>
   Sic expectabat populus atque ora tenebat
      Rebus, utri magni victoria sit data regni.
      Interea sol albus recessit in infera noctis.
      Exin candida se radiis dedit icta foras lux.
      Et simul ex alto longe pulcherruma praepes
   <font size="2">
    95
   </font>
   Laeva volavit avis: simul aureus exoritur sol.
      Cedunt de caelo ter quattor corpora sancta
      Avium, praepetibus sese pulchrisque locis dant.
      Conspicit inde sibi data Romulus esse priora,
      Auspicio regni stabilita scamna locumque.
  </p>
  <p>
   <i>
    Romuli nenia
   </i>
  </p>
  <p>
   Pectora diu tenet desiderium, simul inter
   <font size="2">
    117
   </font>
   Sese sic memorant, ' o Romule, Romule die,
      Qualem te patriae custodem di genuerunt!
      O pater o genitor o sanguen dis oriundum,
      Tu produxisti nos intra luminis oras.
      Romulus in caelo cum dis genitalibus aevum
   <font size="2">
    116
   </font>
   Degit.
  </p>
  <p>
   <b>
    Liber VI (fragmenta quae exstant omnia)
   </b>
  </p>
  <p>
   <i>
    Bellum cum Pyrrho Epiri rege
   </i>
  </p>
  <p>
   Quis potis ingentis oras evolvere belli?
   <font size="2">
    173
   </font>
   Tum cum corde suo divum pater atque hominum rex Effatur.
  </p>
  <p>
   <i>
    Postumius apud Tarentinos
   </i>
  </p>
  <p>
   Contra carinantes verba atque obscena profatus.
  </p>
  <p>
   <i>
    Tarentini Pyrrhum arcessunt
   </i>
  </p>
  <p>
   Navus repertus homo Graio patre Graius homo rex,
   <font size="2">
    178
   </font>
   Nomine Burrus uti memorant a stirpe supremo.
      Intus in occulto mussabant . . . . .
   <font size="2">
    179
   </font>
  </p>
  <p>
   <i>
    Oraculum Apollinis Pyrrho datum
   </i>
  </p>
  <p>
   Aio te Aeacida Romanos vincere posse.
   <font size="2">
    174
   </font>
   stolidum genus Aeacidarum
      Bellipotentes sunt magis quam sapientipotentes.
  </p>
  <p>
   <i>
    Proletarii armantur
   </i>
  </p>
  <p>
   Proletarius publicitus scuteisque feroque
      Ornatur ferro, muros urbemque forumque
      Excubiis curant.
      Balantum pecudes quatit: omnes arma requirunt.
   <font size="2">
    180
   </font>
  </p>
  <p>
   <i>
    Arbores ad rogos faciendos caeduntur
   </i>
  </p>
  <p>
   Incedunt arbusta per alta, securibus caedunt,
   <font size="2">
    181
   </font>
   Percellunt magnas quercus, exciditur ilex,
      Fraxinus frangitur atque abies consternitur alta.
      Pinus proceras pervortunt: omne sonabat
      Arbustum fremitu silvai frondosai.
  </p>
  <p>
   <i>
    Epigramma Pyrrhi in templo Tarentini Iovis
   </i>
  </p>
  <p>
   Qui antehae invicti fuerunt, pater optime Olympi,
      Hos et ego in pugna vici victusque sum ab isdem,
  </p>
  <p>
   <i>
    Pyrrhi de captivis reddendis praeclara sententia
   </i>
  </p>
  <p>
   Nec mi aurum posco nec mi pretium dederitis:
   <font size="2">
    186
   </font>
   Non cauponantes bellum sed belligerantes,
      Ferro non auro vitam cernamus utrique.
      Vosne velit an me regnare, era quidve ferat Fors
      Virtute experiamur. Et hoc simul accipe dictum:
      Quorum virtutei belli fortuna pepercit,
      Eorundem libertati me parcere certumust.
      Dono ducite, doque volentibus cum magnis Dis.
  </p>
  <p>
   <i>
    Sententia ab Appio dicta
   </i>
  </p>
  <p>
   Quo vobis mentes rectae quae stare solebant
   <font size="2">
    194
   </font>
   Antehac, dementes sese flexere viai?
      Sed quid ego hic animo lamentor?
  </p>
  <p>
   <i>
    Cineas redit re infecta
   </i>
  </p>
  <p>
   Orator sine pace redit regique refert rem.
  </p>
  <p>
   <i>
    Cineas rem Pyrrho refert
   </i>
  </p>
  <p>
   . . . ast animo superant atque aspera prima
          Volnera belli despernunt.
      decretum est fossari corpora telis.
      Dum quidem lmus homo Romanus toga superescit.
  </p>
  <p>
   <i>
    Decius nepos apud Asculum se devovet
   </i>
  </p>
  <p>
   . . . . . . . . divi hoc audite parumper,
   <font size="2">
    200
   </font>
   Ut pro Romano populo prognariter armis
      Certando prudens animam de corpore mitto.
  </p>
  <p>
   <i>
    De rebus ad Beneventum gestis
   </i>
  </p>
  <p>
   Lumen . . . . . . . . . . . . . . . scitus agaso
   <font size="2">
    203
   </font>
   Vertitur interea caelum cum ingentibus signis.
   <font size="2">
    205
   </font>
   Ut primum tenebris abiectis indalbabat.
  </p>
  <p>
   <i>
    Laus M'. Curii
   </i>
  </p>
  <p>
   Quem nemo ferro potuit superare nec auro.
   <font size="2">
    209
   </font>
  </p>
  <p>
   <b>
    Liber VII
   </b>
  </p>
  <p>
   <i>
    Ennii de Naevio sententia
   </i>
  </p>
  <p>
   scripsere alii rem
   <font size="2">
    231
   </font>
   Versibus quos olim Faunei vatesque canebant;
      Cum neque Musarum scopulos quisquam superarat
      Nec dicti studiosus erat,
          ante hunc
      Nos ausi reserare . . . .
  </p>
  <p>
   <i>
    Gemini Servilii amicus describitur
   </i>
  </p>
  <p>
   Haece locutus vocat quocum bene saepe libenter
   <font size="2">
    210
   </font>
   Mensam sermonesque suos rerumque suarum
      Comiter impartit, magnam cum lassus diei
      Partem fuisset de summis rebus regundis
      Consilio iudu foro lato sanctoque senatu:
      Cui res audacter magnas parvasque iocumque
   <font size="2">
    215
   </font>
   Eloqueretur, et cuncta malaque et bona dictu
      Evomeret, si qui vellet, tutoque locaret.
      Quocum multa volup ac gaudia clamque palamque.
      Ingenium cui nulla malum sententia suadet
      Ut faceret facinus, levis, haut malus, doctus, fidelis,
   <font size="2">
    220
   </font>
   Suavis homo, facundus, suo contentus, beatus,
      Scitus, secunda loquens in tempore, commodus verbum
      Paucum, multa tenens antiqua sepulta, vestutas
      Quem facit et mores veteresque novosque tenentem,
      Multorum veterum leges divumque hominumque;
   <font size="2">
    225
   </font>
   Prudenter qui dicta loquive tacereve possit:
      Hunc inter pugnas compellat Servilius sic:
  </p>
  <p>
   <b>
    Liber VIII
   </b>
   <i>
    De bello Hannibalico
   </i>
  </p>
  <p>
   postquam Discordia taetra
   <font size="2">
    258
   </font>
   Belli ferratos postes portasque refregit.
      Pellitur e medio sapientia, vi geritur res,
   <font size="2">
    263
   </font>
   Spernitur orator bonus, horridus miles amatur.
      Haut doctis dictis certantes sed maledictis
      Miscent inter sese inimicitiam a~itantes.
      Non ex iure manu consertum sed magis ferro
      Rem repetunt, regnumque petunt, vadunt solida vi.
  </p>
  <p>
   <b>
    Liber IX
   </b>
  </p>
  <p>
   <i>
    De consulatu Cethegi et Tuditani
   </i>
  </p>
  <p>
   Additur orator Cornelius saviloquenti
   <font size="2">
    300
   </font>
   Ore Cethegus Marcus Tuditano conlega
      Marci filius
      . . . is dictust ollis popularibus olim,
      Qui tum vivebant homines atque aevum agitabant,
      Flos delibatus populi suadaeque medulla.
  </p>
  <p>
   <i>
    Fabiu Cunctatoris elogium
   </i>
  </p>
  <p>
   Unus homo nobis cunctando restituit rem.
      Non enim rumores ponebat ante salutem.
      Ergo postque magisque viri nunc gloria claret.
  </p>
  <p>
   <i>
    De Hannibale
   </i>
  </p>
  <p>
   . . . . mortalem summum fortuna repente
   <font size="2">
    313
   </font>
   Reddidit, e summo regno ut famul infimus esset.
  </p>
  <p>
   <b>
    Liber X
   </b>
  </p>
  <p>
   <i>
    Bellum Maoedonicum
   </i>
  </p>
  <p>
   Insece Musa manu Romanorum induperator
   <font size="2">
    322
   </font>
   Quod quisque in bello gessit cum rege Philippo.
      Egregie cordatus homo catus Aelius Sextus.
   <font size="2">
    326
   </font>
  </p>
  <p>
   <i>
    Charopi Epirotae pastor T. Quinctium adloquitur
   </i>
  </p>
  <p>
   Sollicitari te Tite sic noctesque diesque
      * * * * * *
      O Tite si quid ego adiuero curamve levasso,
   <font size="2">
    327
   </font>
   Quae nunc te coquit et versat in pectore fixa,
      Ecquid erit praemi ?
      * * * * * *
      Ille vir haud magna cum re, set plenus fidei.
  </p>
  <p>
   <i>
    T. Quinctius ante pugnam ad Cynoscephalas
   </i>
  </p>
  <p>
   Aspectabat virtutem legionis suai,
   <font size="2">
    333
   </font>
   Expectans si mussaret quae denique pausa
      Pugnandi fieret aut duri finis laboris.
  </p>
  <p>
   <b>
    Liber XI
   </b>
  </p>
  <p>
   Quae neque Dardaniis campis potuere perire,
   <font size="2">
    349
   </font>
   Nec cum capta capi, nec cum combusta cremari.
  </p>
  <p>
   <b>
    Liber XVII
   </b>
  </p>
  <p>
   <i>
    Res gestae A.V.C. 572, 573
   </i>
  </p>
  <p>
   Concurrunt vel uti venti cum spiritus austri
   <font size="2">
    430
   </font>
   Imbricitor aquiloque suo cum flamine contra
      Indu mari magno fluctus extollere certant.
  </p>
  <p>
   <b>
    Liber XVIII
   </b>
  </p>
  <p>
   <i>
    Pugna C. Aelii tribuni
   </i>
  </p>
  <p>
   Undique conveniunt vel ut imber tela tribuno:
   <font size="2">
    409
   </font>
   Configunt parmam, tinnit astilibus umbo
      Aerato sonitu galeae: sed nec pote quisquam
      Undique nitendo corpus discerpere ferro.
      Semper obundantes hastas frangitque quatitque:
      Totum sudor habet corpus multumque laborat,
      Nec respirandi fit copia: praepete ferro
      Histri tela manu iacientes sollicitabant.
  </p>
  <p>
   <i>
    De se ipso
   </i>
  </p>
  <p>
   Nos sumus Romani qui fuimus ante Rudini.
      Sicut fortis equus, spatio qui saepe supremo
      Vicit Olimpia, nunc senio confectus quiescit.
  </p>
  <p>
   <i>
    Incertae Sedis Fragmenta
   </i>
  </p>
  <p>
   Moribus antiquis res stat Romana virisque.
      Septingenti sunt paulo plus aut minus anni
      Augusto augurio postquam inclita condita Roma est.
      Et tum sic ut equus, qui de praesepibus fartus
      Vincla suis magnis animis abrupit, et inde
      Fert sese campi per caerula laetaque prata
      Celso pectore, saepe iubam quassat simul altam,
      Spiritus ex anima calida spumas agit albas.
      Perque fabam repunt et mollia crura reponunt.
  </p>
  <p class="border">
  </p>
 </body>
</div>