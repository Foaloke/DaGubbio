<div>
 May: Liber IV
 <body>
  <p class="pagehead">
   SUPPLEMENTUM PHARSALIAE AUCTORE THOMÂ MAIO
      LIBER QUARTUS
  </p>
  <p class="border">
  </p>
  <p>
   Non funesta tamen clades, quas fecerat, omnes
      Terra capit Thapsi; tantaeve jacere ruinae
      Angusto potuêre loco. Quot fata per oras
      Thapsicae spargent ingentia vulnera pugnae!
      Ne non diversis famam regionibus olim
   <font size="2">
    5
   </font>
   Funera tantorum faciant divisa virorum.
      Rex Juba, Petreio et paucis comitantibus, urbem
      Ad Zamam, imperii sedem, quâ pignora cara,
      Uxoresque suas, gazasque reliquerat omnes,
      Advenit infelix. Sed jam clausêre rebelles
   <font size="2">
    10
   </font>
   Zamenses regi portas, victoque negârunt
      Introitus, odium saevi crudele tyranni
      Ausi fortunâ tandem pereunte fateri.
      Nil precibus, mixtisve minis, vultuve, moventur.
      Perdita majestas victo; penditque prioris
   <font size="2">
    15
   </font>
   Jam Juba saevitiae ponas. O sera tyranni
      Cognitio! Dum regna manent, se nescit amatum
      Invisumve suis. Affectus sola latentes
      Servorum pandit Fortuna adversa: sed illa,
      Quae post regna venit, cui nulla potentia juncta est,
   <font size="2">
    20
   </font>
   Cognitio torquet miseros; nec reddere grates,
      Nec licet ulcisci. Seros (et non nisi tantum
      Ut doleant) oculos aperit Fortuna tyrannis.
      Exclusi rapido fugiunt per devia cursu,
      Et villam, paucis equitum stipantibus, intrant
   <font size="2">
    25
   </font>
   Rex Uba Petreiusque simul. Tum fessa quiete
      Corpora componunt stratis, aegrosque per omnes
      Devolvunt animos casus, solamina donec
      Ultima lassatis ingens audacia praebet.
      Continuo instaurant epulas, plenisque Lyaeo
   <font size="2">
    30
   </font>
   Discumbunt mensis. Postquam compressus edendi
      Est amor, intrepido tandem sic inchoat ore,
      Petreiumque toris Juba rex affatur ab altis:
      "En! Romane, vides, quo nos Fortuna redegit:
      "Sola relicta salus clementia Caesaris; at non
   <font size="2">
    35
   </font>
   "Nos duo tam fuimus temnendi Caesaris hostes,
      "Adversusve illum tam innoxia gessimus arma,
      "Ut veniam liceat salvo sperare pudore,
      "Oblatâve frui. Quae non dant arma salutem,
      "Dent libertatem nobis. Me certa manebit
   <font size="2">
    40
   </font>
   "Libertas ferro; nec dignam credere vitam
      "Hanc possum votis, ut supplice rege superbus
      "Intumeat Caesar; nec, quem vidisset honore
      "In summo forsan, (si vel Pompeius in arvis
      "Thessalicis olim, vel nostris Scipio terris,
   <font size="2">
    45
   </font>
   "Vicisset) me jam captivum Roma videbit,
      "Regia praebentem ridenda Quiritibus ora
      "Ante triumphantes currus, ut victa Syphacis,
      "Atque catenati traxerunt colla Jugurthae.
      "Nec Juba ridendum nec erit miserabile nomen
   <font size="2">
    50
   </font>
   "Caesareis: non corda mihi, non tela, manusve
      "Ad letum desunt: sed te, Petreie, supremae
      "Participem facio famae, mortisque decorae.
      "Causa reos eadem junxit, fortunaque victos;
      "Nunc eadem virtus morientes jungat utrosque.
   <font size="2">
    55
   </font>
   "Stringe ensem, et mecum pariter nunc utere dextrâ.
      "Quaeramus pulchram per mutua vulnera mortem;
      "Et, libertatem citius quis donet amico,
      "Contendit feralis amor. " Petreïus ense
      Sic breviter stricto: "Libycorum maxime regum,
   <font size="2">
    60
   </font>
   "Cujus honoratum per saecula nomen habebit
      "Ausonia, hanc laudem cui me debere fatebor,
      "(Nec pudet Hesperium ductorem discere, tanto
      "Rege docente, more) Latius gaudebit honore
      "Hoc Genius, ne te captivum Roma videret,
   <font size="2">
    65
   </font>
   "Quem libertates nostras legesque tuentem
      "Laudavit toties, sociique infamia regis
      "Caesaris injustos posset decorare triumphos.
      "Roma Jubae, sicut Masinissae, nomen amabit;
      "Nec meliore notâ signabit Caesaries acta,
   <font size="2">
    70
   </font>
   "Quam Catilinae olim, et diri consulta Cethegi. "
      Dixerat; et totis concurrunt viribus ambo;
      Grataque dant referuntque per ictus vulnera crebros.
      Crederet hoc quisquam, tanto conamine, tantâ
      Pugnatum virtute mori, non vincere? Tandem
   <font size="2">
    75
   </font>
   Petreius cecidit. "Retine, Petreie, parumper
      "Festinantem anima," clamat Juba, "dum comes umbrae
      "Umbra tuae hoc gladio ad Stygias demittitur undas.
      "Quis regni posthac confidet viribus? aut quem
      "Gloria decipiet sceptri, soliive superbi
   <font size="2">
    80
   </font>
   "Lubrica majestas? cunctis desertus ad umbras
      "Nudus eo, nuper Libyco Juba maximus orbe.
      "At vobis, populi infidi, et tibi, Zama rebellis,
      "Sit Latium precor usque jugum grave; perfidiamque
      "Hanc vestrum domino, domino perjore, luatis. "
   <font size="2">
    85
   </font>
   Tunc iterum gladio pectus ferit: evolat acer
      Spiritus; aeternaeque culos clausêre tenebrae.
      Ecce alios luctus, aliudque per aequora funus
      Nobile Thapsiacis Fortuna vehebat ab arvis.
      Scipio, dux belli, tantâ de clade superstes,
   <font size="2">
    90
   </font>
   Non dedignatus parvâ tentare carinâ
      Et sola Libycum pelagus, properabat ad oras
      Hispanas, ubi Pompeii civilia cogunt
      Rursus in arma viros; sed tempestate repulsus
      In portum Hipponis vehitur. Se Scipio sentit
   <font size="2">
    95
   </font>
   Cum nave amissum; nec portum evadere vento
      Opposito licuit. Clarâ tum voce dolorem
      Testatus, clamat: "Pelagusque ipsaeque procellae,
      "Et conjurati pugnant pro Caesari venti.
      "O! utinam Thapso cecidissem, strage virorum
   <font size="2">
    100
   </font>
   "Mixtus; nec tanto placuisset vita superstes
      "Imperio, (ductor summo Romanus honore
      "Ad Stygias venissem undas) aut ante tulisset
      "Hanc, male servatem, potius Pharsalia vitam,
      "Quam Thapso infelix duxissem bella senatûs,
   <font size="2">
    105
   </font>
   "Ultaque Scipiadem vidisses, Africa, victum.
      "Vos, clarae majorum animae, quos Africa sensit
      "Saepe triumphantes, ut cum Carthaginis altae
      "Exscidio, captusque Syphax, clarâque fugatus
      "Hannibal ex acie testantur, fata nepotis
   <font size="2">
    110
   </font>
   "Ne pudeat vestri, miserandaque bella, videre.
      "Nam neque me Libye vicit: sed viribus ipsa
      "Scipiadem, seseque, suis hîc Roma subegit.
      "Cum patria a patriâ vincor; moriorque, cadente
      "Libertate, libens. Misêre hunc Numina ventum
   <font size="2">
    115
   </font>
   "Adversum, ut morerer, ne, spe delusus inani,
      "Optarem forsan tanto superesse dolori.
      "Hispanas iterum Romana ad prolia gentes
      "Pompeii cogant juvenes, legesque requirant,
      "Et libertates: mea nunc fortuna peracta est.
   <font size="2">
    120
   </font>
   "Et quamquam haec armata manus testabitur orbi
      "Me terrâ potuisse mori; placet aequore mergi,
      "Ignotumque illic funus per saecla manere.
      "O! nunquam veniat fluitans ad litora truncus,
      "Ne Libycâ condatur humo; victique futuris
   <font size="2">
    125
   </font>
   "Scipiadae ostentent monimenta nepotibus Afri. "
      Tunc latus ense fodit; nec eo contentus, in aequor
      Prosilit; emissi spargit pars transtra carinae
      Sanguinis: aequoreos tingit pars altera fluctus;
      Migrantique animae fatum non sufficit unum.
   <font size="2">
    130
   </font>
   Demersum, monstris jacet, eheu! praeda marinis,
      Nobile Scipiadae corpus; nec colliget urna
      Flebilis hos cineres; nec tanto nomine dignas
      Exsequias tibi Roma dabit; passisve capillis
      Scipiadem, extremum generis, lugebit ademtum.
   <font size="2">
    135
   </font>
   Agmina, de campis passim fugientia, cunctas
      Implêrant magnis Libyae terroribus oras.
      Praesidiis tum forte Uticam Cato nobilis urbem
      Ausoniis tenuit; qui, notâ clade senatûs,
      Scipiadaeque fugâ, victorem arcere parabat;
   <font size="2">
    140
   </font>
   Hortaturque suos alacer defendere muros;
      Sed frustra: heu! nimium trepidantia pectora sensit,
      Et victum famâ non visi Caesaris agmen.
      Tum Cato militibus vultu immutatus eodem
      Ignovit pavidis: ultro fugientibis ipse
   <font size="2">
    145
   </font>
   Prospexit, classes portu contraxit ab omni
      Vicino, remosque dedit properantibus aptos.
      Cunctorumque, suam quamvis projecerat ipse,
      Non dedignatur ductor curare salutem.
      Solatus cives Uticae, et trepidantia verbis
   <font size="2">
    150
   </font>
   Pectora confirmans placidis, quam certa supersit
      Spes illis veniae, victis clementia quanta
      Caesaris, edocuit. Talis cupit ipse videri
      Civibus, ut qui non donatam a Caesare vitam
      Sperneret. Illum etiam, cui non durissima virtus
   <font size="2">
    155
   </font>
   Affectus celare suos permiserat unquam,
      Quem nullus simulare timor docuisset, aperto
      Vel deflexisset rigidi de tramite veri,
      Tandem moris amor cogit simulare Catonem.
      Orbârant homines jam luce silentia noctis;
   <font size="2">
    160
   </font>
   Inque vicem donarant regna quietem;
      Cum gratos cuncti, quos cura dolorque sinebant,
      Carpebant somnos: sed non tranquilla Catonem
      Exemit virtus curis mortalibus, alto
      Ut jaceat somno oppressus: sed libera mentis
   <font size="2">
    165
   </font>
   Erigat ut se vis, contempleturque futura
      Saecula, et aeternos vitae immortalis honores.
      Ante tamen contemplatrix quam dogmata verae
      Scrutari possit Sophiae, moralibus apte
      Praeceptis purganda anima est; prius ejiciendi
   <font size="2">
    170
   </font>
   Affectus pravi, cunctaeque e pectore sordes,
      Ira nocens, et luxuries, et foda libido.
      Hos igitur motus animi (purgantia sicut
      Corporis humores pravos medicamina tollunt)
      Moralis plene educat medecina, priusquam
   <font size="2">
    175
   </font>
   Divinum summumque bonum scrutarier ausa
      Sit contemplando; ne densis pressa tenebris
      Mens erret caeca, et vitiis decepta fatiscat.
      Sic longâ virtute fuit mens sancta Catonis
      Purgata; atque illi, vitae immortalis honorem
   <font size="2">
    180
   </font>
   Jam contemplanti, divini fata Platonis
      Phaedonem tradunt: cum laetus talia fatur:
      "Salve, sancte liber Superis demisse Catoni!
      "Dirige tu cursum, vitaeque extrema meantis
      "Instrue; non alium moriturus quaero magistrum;
   <font size="2">
    185
   </font>
   "Nec restare alias voluerunt Numina curas.
      "Jamque mori certo liceat mihi discere, quid sit
      "Mors, quid vita fuit, quid erit; num nulla futura est;
      "An vivant animae post funera; praemia justis
      "Quae restent; quae sacrilegos vindicta manebit. "
   <font size="2">
    190
   </font>
   Dum contemplatur, mentis se libera tollit
      Nec turbata acies; abstractaque corpore, vires
      Exercere suas contendit pura facultas
      Tunc volitans excelsa petit; nimiumque remota
      A terris, quo non oculi, non organa sensûs
   <font size="2">
    195
   </font>
   Corporei penetrare valent, fulgentia coli
      Corpora scrutatur; nec eis contenta, requirit
      Splendoris fontem cuncti, lucisque beatum
      Principium; aeternique Dei vestigia adorat.
      Haec magis atque magis colestia discere tentat
   <font size="2">
    200
   </font>
   Contemplans anima: at caecis obducta tenebris,
      Et depressa gravi connexu corporis, ipsa
      Se non posse videre videt. Solatia sola haec,
      Quod meliore frui post mortem lumine sperat.
      Immortalem animam spes haec probat: aut tibi frustra.
   <font size="2">
    205
   </font>
   Spem dedit Omnipotens: frustra te jussit amare,
      Quae nunquam poteris cognoscere; cur sapientes,
      Dum terris vivunt, spernunt terrena; nec aurum,
      Regna, voluptates, quaerunt, quae sola videntur
      Splendida; sed, quae non cernunt, colestia tantum
   <font size="2">
    210
   </font>
   Depereunt, si non colestia gaudia tandem
      Exciperent? Sed non illuc adscendere possunt
      Corpora, quae gravia, et terrentis mixta creantur
      Principiis, in quae tandem resoluta redibunt,
      In terramque cadent. Animae est colestis origo,
   <font size="2">
    215
   </font>
   Igneus atque vigor; substantia pura, suique
      In toto similis, variis nec partibus illa
      Composita est; ideo nullo dissolvitur aevo;
      Sed sibi, corporeo laxata a carcere, vivit.
      Felices posthac animae, quas corpora nullis
   <font size="2">
    220
   </font>
   Fodârunt vitiis, nullaque libide morsas
      Detinuêre olim; quae, dum sub carne latebant,
      Contemplatrices abstractae a carne volârant
      Saepius ad colos, colis post fata, quibuscum
      Fodera sanxerunt viventes sacra, locantur:
   <font size="2">
    225
   </font>
   Aeternâque illic laetantes luce fruuntur:
      At tenebrosae animae, nimium quae carnibus olim
      Demersae jacuêre suis, queis tetra libido
      Atque voluptates solum, quas sensus alebat,
      In terris notae, posthac de carne solutae,
   <font size="2">
    230
   </font>
   Adspectum coli, cum quo commercia nulla
      Viventes habuêre, timent; nec luce fruuntur:
      Sed tenebris dilecta nimis prope corpora semper
      Ferales errant umbrae, mostaeque sepulcra
      Bustaque foda colunt. Hinc noctu spectra videntur,
   <font size="2">
    235
   </font>
   Quae terrent homines: animae sunt ista malorum,
      Quae, quoniam crassae sunt, corporeaeque, videntur.
      "Quam diversae," inquit, "restant post funera sortes!
      "Credo equidem, divine Plato, te dogmata vera
      "Haec ipsum docuisse Deum. Deus ipse sequendam
   <font size="2">
    240
   </font>
   "(Aut Natura homines ratioque innata fefellit)
      "Proposuit virtutem, et praemia debita justis.
      "Haec, quoniam justos injusta potentia fraudat
      "Saepius in terris, et gens humana rebellat,
      "Solvere post mortem justissimus ipse tenetur. "
   <font size="2">
    245
   </font>
   Funera non metuit sapiens suprema; nec illi
      Qui contemplando toties super astra levavit
      Carnoso abstractam penitus de carcere mentem,
      Corporis atque animae faciens divortia tanta,
      Quanta homini licuit, mors formidanda venire,
   <font size="2">
    250
   </font>
   Aut ignota, potest: am Mors divortia tantum
      Plena haec, quae sapiens toties optâsse videtur,
      et toties tentâsse, facit; Superosque pententi
      Libertatem animae claustris concedit apertis
      Si saepe impatiens vitam projecit amator,
   <font size="2">
    255
   </font>
   Atque manu pectus propriâ perfodit, ut umbra
      Defunctam Stygias sponsam sequeretur ad umbras,
      (Quâ tamen haud illo conceditur orbe potiri)
      Num sapientûm animae, summi quae gaudia coli
      Depereunt, verique boni capiuntur amore,
   <font size="2">
    260
   </font>
   Quo nequeunt in carne frui, de carcere tandem
      Corporeo solvi, claustrisque exire recusent,
      Cum Deus ipse fores aperit, licitamque meanti
      Dat Natura viam. At, donec Deus ille creator,
      Qui terrenâ animam primo statione locavit,
   <font size="2">
    265
   </font>
   Evocat, haud illâ statione excedere fas est.
      Hic dubitans haesit paulum Cato. "Non datur ergo
      "Sponte mori victis," inquit: "nec obire Catoni,
      "Dum dabit injustus victor mandata, licebit?
      "Caesaris exspectem gladios, atque in caput istud
   <font size="2">
    270
   </font>
   "Jus illi agnoscam superi? dominumque fatebor
      "Esse meum, quem Roma suum decreverat hostem,
      "Quemque ego damnâram? num justam injusta dederunt
      "Bella potestatem? non sic, o Numina! certe
      "Humanas placuit vobis confundere leges,
   <font size="2">
    275
   </font>
   "Et dare jus sceleri. Sed, si non sponte Catoni
      "Projicere hanc lucem fas est, at crimine vitam
      "Grandius est retinere nefas. Quam grande putarem
      "Esse nefas nobis, turpem producere vitam
      "Caesaris imperiis, et regna injusta probare!
   <font size="2">
    280
   </font>
   "Quam Romae damnosa forent exempla Catonis!
      "Pompeii juvenes, qui nunc ad prolia gentes
      "Hispanas armant, patriaeque impendere vitas
      "Non dubitant, justae posthac non credere causae,
      "Sed pulchris fortasse volent desistere coptis;
   <font size="2">
    285
   </font>
   "Nec libertatem per tanta pericula, per tot
      "Aerumnas, quaerent, cum nobis regna probentur,
      "Et non displiceat duro servire Catoni.
      "Ah! potius fragilem hanc sit fas abrumpere vitam,
      "Quam te, Libertas, violem. Sed, Numina si te
   <font size="2">
    290
   </font>
   "Nunc tandem jussêre mori, tua funera saltem
      "Prosequar, et Stygias liber comitabor ad umbras.
      "Non ultra dubitare licet. " Tunc pectora dextrâ
      Nuda ferit moriensque cadit; morientis ad ictum
      Undique concurrunt famuli; labentia tollunt
   <font size="2">
    295
   </font>
   Membra viri; vulnus refovent; mortique quietem
      Eripiunt tantum, dum, quam projecerat ipse
      Tanto animo, heu! frustra, contendunt reddere vitam.
      Impatiens lucis, propriâ Cato vulnera dextrâ
      Dilacerat; mortemque docet non posse negari.
   <font size="2">
    300
   </font>
   Caesar, Thapsiacâ victor de clade reversus,
      Tendit Adrumentum, cum jam victoria passim
      Securum praestabat iter. Non arma nec ullae
      Insidiae clausêre vias. Ignoscit ubique
      Supplicibus; cum nulla videt restare pericla,
   <font size="2">
    305
   </font>
   Tutaque fortunâ facta est clementia tantâ.
      Inde Uticam advenit Caesar; fataque Catonis
      Audito, ingemuit; questusque, "O invide!" dixit,
      "Cur odio moreris nostri? vitamque relinquis,
      "Ne non Caesareae bonitati injuria fiat?
   <font size="2">
    310
   </font>
   "Heu! tibi crudelis nimium moriendo fuisti,
      "Ut moriendo mihi posses crudelior esse.
      "Durior interitu, quam vitâ armisque fuisti,
      "Hostes es; atque odium nostri, quod sanguine nostro
      "Non potuisti unquam, voluisti sanguine saltem
   <font size="2">
    315
   </font>
   "Nunc satiare tuo, teque ipsum impendere damno
      "Caesaris. Evitas nostrum, crudelis, amorem,
      "Ut luctum facias. Mihi quid clementia prodest,
      "Cui non Romani dubitant praeponere mortem?
      "Infelix Magnus sese committere fraudi
   <font size="2">
    320
   </font>
   "Barbaricae potius quam nostro elegit amori.
      "Sed tamen ille, suas sperans reparare ruinas,
      "Auxilium infido, non mortem, a rege petivit,
      "Quam tamen invitus subiit: tu sponte perîsti,
      "Invidiam facture mihi. Sed detrahet illam
   <font size="2">
    325
   </font>
   "Invidiam, et spes injustas clementia vincet.
      "Deflebo funus, natumque amplectar honore;
      "Nec me crudelem victo fore sentiet orbis. "
      Dans veniam Caesar timidis Uticensibus, agmen
      Defessum reficit; paulumque moratus in urbe,
   <font size="2">
    330
   </font>
   Munimenta videns, circumspicit undique latam
      Planitiem: prope silva stetit, (regionibus illis
      Rara nimis) non ampla tamen, quam lentus alebat
      Bagrada, qui siccas illic connectit arenas.
      Horrida silva fuit, conjunctis aëra ramis
   <font size="2">
    335
   </font>
   Obscurum, et tristes exclusis solibus umbras,
      Complectens. Nemus hoc ingressus Caesar opacum,
      Antrum immane videt, nigro squalore repletum,
      Et marcente situ, quem nox ibi longa creâsset.
      Infecit gravidas erumpens halitus auras.
   <font size="2">
    340
   </font>
   Attonito terrore loci, tandemque roganti,
      Rem notam populis adstans Libys incola narrat:
      "Haec, Caesar, multos jam non habitata per annos,
      "Antra immensa olim monstrum exitiale tenebat,
      "Pestis, et ira Deum, serpens, cui saecula nulla
   <font size="2">
    345
   </font>
   "Produxêre parem terris; non tanta palude
      "Lernaeâ tumuit reparatis anguibus Hydra;
      "Nec qui poma draco custodiit aurea; nec, quem,
      "Servantem vigili Phryxeum lumine vellus,
      "Somniferis tandem domuit Medea venenis.
   <font size="2">
    350
   </font>
   "Nec tu Phobeis, Python, confixe sagittis,
      "Tantus eras, populis species incognita primis.
      "Serpente in tanto potuisset Gorgonis omne
      "Absumi virus; Libycis nec majus arenis
      "Hoc monstro, semen si defluxisset in unum,
   <font size="2">
    355
   </font>
   "Pestiferae tabes generâsset tota Medusae.
      "Tam longum sese (centum porrectus in ulnas
      "Quippe fuit) volvit serpens per fluminis undas,
      "Ut, quoties gyris distendit terga solutis,
      "Adversâ praedam potuit deprendere ripâ.
   <font size="2">
    360
   </font>
   "Saepe illic tigris spumantes oblita rictus,
      "Atque cruentati taurorum caede leones,
      "Flumina dum libant, monstri conduntur in alvo.
      "Atque utinam his tantum praedia contenta fuisset
      "Ingluvies; periêre homines, quicumque per aestum
   <font size="2">
    365
   </font>
   "Umbrosae fessi petierunt tegmina silvae,
      "Aut quicumque istos, adverso numine ducti,
      "Advenêre viri gelidos haurire liquores.
      "Nam, simul ac nigro serpens caput extulit antro
      "Horrendus, totamque implêrunt sibila silvam,
   <font size="2">
    370
   </font>
   "Attonitos timor invasit; non ulla salutis
      "Spes manibus, non ulla fugâ: deprendere praedam
      "Distendit subito toto se corpore serpens.
      "Saepius in flumen, monstrum vitare nefandum,
      "Desiluêre viri: sed non praestare salutem
   <font size="2">
    375
   </font>
   "Flumen eis potuit: nantes comprendit in undis;
      "Nec mergi licuit miseris: pejora manebant
      "Fata illos: monstri obsconâ conduntur in alvo.
      "Sic impune diu silvâ grassatus in istâ,
      "Egressus tandem est, et se ad majora paravit.
   <font size="2">
    380
   </font>
   "Quid pecudum strages, quid singula fata virorum
      "Persequar? haud vacat hîc privatas dicere clades.
      "In populos furit; et totis cum gentibus atrox
      "Bella gerens, ausus Romana lacessere castra est.
      "Cum primum turmas Libyes ad litora duxit
   <font size="2">
    385
   </font>
   "Regulus Ausonias, et in his consederat arvis,
      "(Quis mihi de tanto credet certamine?) solus
      "Invasit totas acies. Exercitus ille,
      "Qui sibi promisit Libyae et Carthaginis altae
      "Imperium, quem tot gentes, mundique timebat
   <font size="2">
    390
   </font>
   "Tertia pars, uno vix se defendit ab angue.
      "Dux capere arma jubet, nec solis ensibus illic,
      "Aut pilis, sed ballistis, quae monia summa
      "Et turres quaterent, monstro nova bella parari.
      "Protinus insonuêre tubae; tunc ergit alte
   <font size="2">
    395
   </font>
   "Se, dirumque caput serpens attollit in auras,
      "Undique despiciens campos; tantusque videtur
      "Quantus is est, geminas colo qui dividit Arctos.
      "Tunc asper saevit; Stygias de gutture diro
      "Exhalans nebulas, et flammea lumina torquet.
   <font size="2">
    400
   </font>
   "Squamea cum volvit sublatus terga, putares
      "Excelsum ad pugnas castellum sponte moveri.
      "Distantûm longe subito se immittit in ora.
      "Hos morsu, afflatu necat hos; hos tollit in altum,
      "Ut casu interimat miseros; totasque cohortes
   <font size="2">
    405
   </font>
   "Sternit humo, latas caudâ dum verrit arenas.
      "Consternuntur equi passim, frenisque rebelles
      "Invitos saevi dominos serpentis ab irâ,
      "Dum fugiunt campo, portant: cessêre manipli;
      "Tergaque vertissent (si fas credere) cuncti,
   <font size="2">
    410
   </font>
   "Ni tandem valido contortum hastile lacerto,
      "Dum sese arrectus tollit, sub pectore diro
      "Haesisset. Fluxit sanies de vulnere nigra.
      "Horrendum immugit, tum primum vulnera passus,
      "Longaevus serpens, caudâque flagellat arenas
   <font size="2">
    415
   </font>
   "Iratus. Cuncti clamorem ad sidera tollunt;
      "Speque alacres, validis mittunt per inane lacertis
      "Undique pila: ferit pars magna innoxia tergum
      "Squamosum monstri; crepitantque sonantia tela,
      "Ut sonat aestivus salientis grandinis imber,
   <font size="2">
    420
   </font>
   "Tegmina tectorum feriens. Hastilia quaedam
      "Fortunata magis maculoso vulnera ventri
      "Infligunt: solus levibus penetrabilis illi
      "Venter erat telis. Nigro humectantur arenae
      "Sanguine serpentis, fecundaeque ante venenis
   <font size="2">
    425
   </font>
   "Gorgoneâ de tabe, novo nunc semine tristes
      "Concipiunt iterum pestes, et monstra nefanda.
      "Nec minus iratus serpens, tantique doloris
      "Impatiens, saevit campis, et corpora leto
      "Prosternit. Levibus nequidquam prolia pilis
   <font size="2">
    430
   </font>
   "Aut jaculis tantum tentâsset miles in hostem;
      "Robore ni tandem dimissa falarica magno
      "Immensi spinam fregisset pondere dorsi.
      "Tum fractus vires, et tanto languidus ictu,
      "Decubuit: solito non sese attollere nisu
   <font size="2">
    435
   </font>
   "Jam potuit; patulo tantum minitatur hiatu;
      "Et nebulas laesis exspirat faucibus atras,
      "Si quoque letalis. Tandem stridore per auras
      "Tormento volitat trabs acta, caputque nefandum
      "Discutit, et cerebro nigras dispergit arenas.
   <font size="2">
    440
   </font>
   "Horrendus tandem serpens tot jugera magno
      "Ventre premens, ipsâ metuenus morte jacebat. "
      Postquam oculos silvae miracula tanta vetustae
      Caesaris implêssent, Uticâ discessit ab urbe;
      Et, victi per regna Jubae victricia ducens
   <font size="2">
    445
   </font>
   Agmina, regalis famosa ad monia Zamae
      Pervenit. Ducis hîc Petreii animosa Jubaeque
      Funera cognoscens, animo tam tristia fata,
      Fortunaeque vices summae miseratur amaras.
      Tunc urbe exceptus, Zamenses laudat, et illis
   <font size="2">
    450
   </font>
   Praeficit imperio Crispum. Maurusia tellus
      Romula de tanto facta est provincia regno.
      Inde Uticam remeans, ventis dans carbasa, Sardon
      Appulit, atque illâ paulum tellure moratus,
      Tutus ad Ausoniae pervenit litora Caesar.
   <font size="2">
    455
   </font>
  </p>
  <p class="border">
  </p>
 </body>
</div>