<div>
 Periocha C
 <body>
  <p class="pagehead">
   TITI LIVI AB URBE CONDITA LIBER C PERIOCHA
  </p>
  <p class="border">
  </p>
  <p>
   C. Manilius tr. pl. magna indignatione nobilitatis legem tulit ut Pompeio Mithridaticum bellum mandaretur. Contio eius bona. Q. Metellus perdomitis Cretensibus liberae in id tempus insulae leges dedit.
  </p>
  <p>
   Cn. Pompeius ad gerendum bellum aduersus Mithridaten profectus cum rege Parthorum, Phraate, amicitiam renouauit. Equestri proelio Mithridaten uicit.
  </p>
  <p>
   Praeterea bellum inter Phraaten, Parthorum regem, et Tigranen, Armeniorum, ac deinde inter filium Tigranen patremque gestum continet.
  </p>
 </body>
</div>