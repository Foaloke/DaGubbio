<div>
 May: Liber I
 <body>
  <p class="pagehead">
   SUPPLEMENTUM PHARSALIAE AUCTORE THOMÂ MAIO
      LIBER PRIMUS
  </p>
  <p class="border">
  </p>
  <p>
   Perdiderant freta saeva minas; et ab aequore tutus,
      Tutus ab insidiis imbellibus, et sceleratâ
      Aegypti rabie, consedit litore Caesar,
      Vindictam spirans; tantâque efferbuit irâ,
      Quantam non Pharii potuit restinguere regni
   <font size="2">
    5
   </font>
   Exitium. Justa est belli data causa gerendi:
      Sed pudor, et magnam premit indignatio mentem,
      Bella dari tam justa, aut mollem audere Canopum
      Caesareas iras, infestaque tela, mereri,
      Quae vix armipotens est ausa lacessere Roma;
   <font size="2">
    10
   </font>
   Nec damno tantas iras leviore luisset,
      Quam libertatis jacturâ, et funere Magni.
      Quod tamen incolumis per tanta pericula Caesar
      Evasit, Superis poteras ignoscere, Roma,
      Si sola Aegyptus redivivae vulnera dextrae,
   <font size="2">
    15
   </font>
   Et saevos posthac gladios sensura fuisset.
      Inferias tibi, Magne, pias haec bella dedissent,
      Et gratas Latio. Phariâ de clade triumphum
      Victori placidâ donâsset fronte senatus;
      Templa coronâsset votis; plausuque superbum
   <font size="2">
    20
   </font>
   Spectâsset laeto currum Romana juventus.
      Haec patriae forsan victoria conciliâsset
      Caesaris arma suae, ni dira sequentia bella,
      Ni Libycae clades, et tristis funera Mundae,
      Victrices alio fodâssent crimine dextras.
   <font size="2">
    25
   </font>
   At Nili scelerata cohors, quae sceptra dedisset
      Reginae Arsinoë, subito mutata, rebellat,
      Femineum imperium, fastusque exosa superbos
      Eunuchi Ganymedis, et implet castra tumultu.
      Nec pavidum murmur; consensu audacia crevit;
   <font size="2">
    30
   </font>
   Tantaque turba metu ponarum solvit ab omni.
      Nec mora; delecti ad tentoria Caesaris ibant,
      Invitâ Arsinoë, pacem regemque petentes,
      Et delictorum veniam; dirumque Pothinum,
      Ut scelerum auctorem, et saevum exsecrantur Achillam,
   <font size="2">
    35
   </font>
   Qui facinus meritâ jam tandem morte luissent.
      Ausonius ductor, quamvis jam fervidus irâ,
      Pacem optans, Phariâque timens regione teneri,
      Dum procul Emathiae coëant fragmenta ruinae,
      Dum, quas dispersit clades Pharsalica, rursus
   <font size="2">
    40
   </font>
   Jungantur vires, et castra hostilia crescant,
      Castigat primo dictis; mox fronte serenâ
      Dat veniam precibus; nec tantâ Caesaris irâ
      Dignatur viles populos, impendere totos
      Irarum fluctus cupiens civilibus armis.
   <font size="2">
    45
   </font>
   Nil nisi Romani imperii patriaeque ruinas
      Aut scelera esse suis aut digna pericula fatis
      Credit, et imbellem Ptolemaeum in regna remittit.
      Quid tandem, miserande puer, tibi proderit ista
      Libertas, quam morte lues, regnique ruinâ?
   <font size="2">
    50
   </font>
   Tutior, ah! longe custodia Caesaris esset,
      Quam data libertas; nec, cum captivus agebas,
      Esse nocens poteras: te saevi Caesaris ira
      Liberat, ut fieris. Phariae nam noverat aulae
      Perfidiam, morosque tuos, tua crimina sperans,
   <font size="2">
    55
   </font>
   Ut mox justa cadas Cleopatrae victima regno;
      Cujus adulterii pretium Nilotica sceptra
      Donabit Caesar, dulcique impendet amori.
      Nec Latium versuta ducem spes ista fefellit.
      Namque infelicem Ptolemaeum, in regna remissum,
   <font size="2">
    60
   </font>
   (Sive Aegyptiacae fuit inconstantia gentis,
      Seu regis vitium) confestim oblivio cepit
      Et dextrae fideique datae. Nova bella parabat
      Consiliis pravis, et spe delusus inani;
      Inque suam accelerat properantia fata ruinam.
   <font size="2">
    65
   </font>
   Et, ne subsidiis accrescant castra marinis
      Caesarea, instructam disponit in aequora classem,
      Quâ levis Aegypto disteminat unda Canopum.
      Inceptum visa est primum Fortuna juvare.
      Incidit in classem hanc sociis divisa carinis
   <font size="2">
    70
   </font>
   Caesaris una ratis, quae fortem Euphranora vexit:
      Hanc omni Phariae puppes statione solutae
      Circumeunt: periit numeris oppressa triremis.
      Regius interea per Deltam exercitus ibat
      Terrestris, multasque viâ muniverat arces.
   <font size="2">
    75
   </font>
   Jam belli molem pulcherrima Delta tenebat,
      Delta, Aegyptiaci decus atque opulentia regni;
      Per cujus virides sinuato gurgite campos
      Huc illuc ludit Nilus, gyrisque recurrens
      Nunc ambit, nunc implicitis intersecat undis
   <font size="2">
    80
   </font>
   Pinguia culta suis, et nigrâ ditat arenâ.
      Huic nomen terrae dat litera Delta triformi.
      Oceano Boreale latus defenditur, in quem
      Infundit sese septeno gurgite Nilus.
      Quae restant latera inde duo, duo brachia Nili
   <font size="2">
    85
   </font>
   Ultima constituunt. Haec inter brachia, quinque
      In mare gurgitibus per Deltam volvitur amnis.
      Magnus ab Aethiopum campis nigrantibus amnis
      Volvitur, atque uno longe decurrit in alveo
      Usque ad planitiem, quâ surgit maxima Memphis,
   <font size="2">
    90
   </font>
   Pyramidum aggeribus totum celebrata per orbem.
      Indulsit nimium faciles telluris opimae
      Fertilitas fruges populo, nimiumque pepercit
      Agricolae manibus, tanti jactura laboris
      Ut fieri posset; moles ut vulgus inanes,
   <font size="2">
    95
   </font>
   Vanaque pyramidum miracla stupesceret orbis.
      Tot potuêre manus steriles invertere glebas,
      Emendare solum, muris circumdare terras,
      Et tanto imbellem munimine cingere gentem,
      Ut non incursum populi timuisset Eoi,
   <font size="2">
    100
   </font>
   Non Persarum acies, pharetrataque robora Susae;
      Nec Macetûm aeratae cessisset praeda phalangi
      Fertilis Aegyptus; sed inexpugnabilis armis,
      Atque sui juris, saeclum mansisset in omne.
      Volvitur a Memphi partito gurgite Nilus,
   <font size="2">
    105
   </font>
   Extremoque, Eurum versus, ferit aequora cornu
      Ad Pelusiacas arces; at gurgite mollis
      Alluit Occiduo litus portumque Canopi.
      Huic dedit antiquum Menelai navita nomen,
      Litore (si famae credas) tumulatus in isto,
   <font size="2">
    110
   </font>
   Cum Pharii justus tenuit diademata regni
      Proteus. Eripuit Paridi castissimus ille
      Tyndarida; et, nullo vitiatam crimine servans,
      Post Trojam excisam ferro flammisque, marito
      Reddidit. Haec tellus inter duo flumina Delta est,
   <font size="2">
    115
   </font>
   Dives opum, dives pecorum, laetisque colonum
      Frugibus exsaturans, atque urbibus inclyta magnis.
      Quid Butum, Butive lacum, quo gentibus olim
      Niliacis responsa dabat Phobeia mater;
      Quid servam hospitibus memorem Busiridis urbem,
   <font size="2">
    120
   </font>
   Funestasque aras? teve, urbs pulcherrima, nomen
      Cui Venus ipsa dedit? vel te, delubra Minervae
      Alta tenens, Saïs, quam rex Psammiticus olim
      Condidit? antiquae juxta stant monia Mendes,
      Quâ Deus Arcadiae Pan pastoralis in urbe
   <font size="2">
    125
   </font>
   Relligione patrum colitur. Cum matribus illic
      (Ut perhibent) capri coiêre, et semine mixto
      Fodavêre uteros: olim sic ille creatus,
      Qui pueri nimio Cyparissi ardebat amore.
      Ante tamen, quam rex Ptolemaeus ab urbe Canopo
   <font size="2">
    130
   </font>
   Per Deltam transire parat, (nam nota Canopo
      Templa Serapis habet) scrutari oracula Divum,
      Et belli casus cupit explorare futuros.
      Hic Deus, alta tenens molli delubra Canopo,
      Quem serpentinâ Nilotica terra figurâ
   <font size="2">
    135
   </font>
   Vicinique colunt, non voce oracula reddit,
      Corniger ut Libycis colitur qui Syrtibus Hammon;
      Non esuve fameve, velut Memphiticus Apis,
      Certa boni, fative mali praesagia pandit;
      Nec, Phobo similis Cirrhaeo, virginis implet
   <font size="2">
    140
   </font>
   Concussos artus miserae, quam pona recepti
      Numinis, aut pretium, mors immatura sequatur;
      Erudit at placide humanum per somnia mentem,
      Nocturnâque quiete docet; nulloque labore
      Hîc tantum parta est pretiosa scientia: nullo
   <font size="2">
    145
   </font>
   Excutitur studio verum: mortalia corda
      Tunc Deus iste docet, cum sunt minus apta doceri,
      Cum nullum obsequium praestant, meritisque fatentur
      Nil seses debere suis; tunc recta scientes,
      Cum nil scire valent. Non illo tempore sensus
   <font size="2">
    150
   </font>
   Humanos forsan dignatur numen inire,
      Cum propriis possunt per se discursibus uti,
      Ne forte humanâ ratio divina coiret.
      Jamque sacerdotes regem in penetralia templi
      Duxerunt. Tyrio resplendens sanguine et auro,
   <font size="2">
    155
   </font>
   Stratus erat lectus, quo tu, Ptolemaee, recumbens,
      Fatidici infelix captas praseagia somni.
      Sacratos intrant templi sola illa recessus
      Somnia, quae Deus ipse creat; nam caetera cuncta,
      Quae vel temperies varias variosve sequuntur
   <font size="2">
    160
   </font>
   Corporis humores, vel quae repetita diei
      Aut studia, aut curae finxerunt somnia, templo
      Exteriore volant, multas imitantia formas.
      Illic prae reliquis fuscam exhilarantia noctem
      Formosâ specie, roseisque volantia pennis,
   <font size="2">
    165
   </font>
   Sanguinea apparent, templique in margine ludunt.
      His quoque, Veneris campo, placidoque vireto,
      Mille pharetrati fratres, gens mollis Amorum,
      Occurrunt noctu, et templo consortia jungunt.
      Illic flammatis alis, vel fulguris instar,
   <font size="2">
    170
   </font>
   Nocturnaeve facis, per summa cacumina templi
      Somnia de flavâ nascentia bile, volatu
      Irato strepitant, tamquam hostem quaerere semper
      Audacem, et Saevas assueta lacessere pugnas;
      Excelsoque parant colum superare volatu
   <font size="2">
    175
   </font>
   At contra timide tenebrosa per atria templi,
      Quae nigrâ de bile fluunt, demissius ibant;
      Nocturnaeque ut aves strident feralibus alis,
      Inter busta volant, et fodis sola sepulcris
      Invitant Stygios mosta ad consortia Manes.
   <font size="2">
    180
   </font>
   Illic per postes, albataque monia templi,
      Ignavo incessu, tardae testudinis instar,
      Somnia, quae pituita creat, trepidantia serpunt;
      Ne, si forte cadant, liquidis mergantur in undis;
      Nam semper vanâ falluntur imagine lymphae.
   <font size="2">
    185
   </font>
   Haec inter volitant imitantia mille figuris
      Quidquid agunt homines passim; totidemque feruntur,
      Quot patitur magnus diversa negotia mundus,
      Aut objecta tenet. Cedunt haec somnia cuncta
      Divinis, quae dat Numen; longeque remota,
   <font size="2">
    190
   </font>
   Non audent templi sacros intrare recessus.
      Nocte fere mediâ Ptolemaei pectora somnus
      Vicerat optatus, cum jam divina Serapis
      Somnia, mutandum Aegypti narrantia regnum,
      Miserat. Incessu tardo delubra petebat
   <font size="2">
    195
   </font>
   Bos niger ingenti specie; geminisque micabat
      Pelle insignitus stellis; quarum altera tergo,
      Altera fronte fuit mediâ. Lugubre videtur
      Mugire, atque oculis lacrymas effundere nigris,
      Confectus macie, tamquam qui pabula nulla
   <font size="2">
    200
   </font>
   Gustâsset, morens. Post majestate decorâ
      Incedit, quamvis pullato femina cultu,
      Turrigero laceros effundens vertice crines,
      Atque catenatos tendens post terga lacertos.
      Tum, velut inferni plorarent carcere Manes,
   <font size="2">
    205
   </font>
   Erupit subito tumilis lacrymabile murmur
      Ex imis. Scindi regalia Mausolea
      Vidit, et erupto Ptolemaeum exire sepulcro
      Lagaeum primo, reliquos hunc ordine reges
      Pone sequi, miserae crudelia fata gementes.
   <font size="2">
    210
   </font>
   His vero attonitus visis Ptolemaeus, (ab omni
      Nam gelidus trepido manavit corpore sudor)
      Excusso somno, templum circumspicit omne,
      Talia Divorum quaerens ostenta; sed illa,
      Quae vidit clausis, oculis non vidit apertis.
   <font size="2">
    215
   </font>
   Jamque sacerdotes veniunt, et somnia regis
      Audita horrentes, hinc lamentabile fatum,
      Atque propinquantem regni dixêre ruinam
      Niliaci. Tum Dîs patriis lustrantur, et aras
      Incendunt votis. Sed Dî propriore ruinâ
   <font size="2">
    220
   </font>
   Te, Ptolemaee, prement. Casus, miserande, futuros
      Dum patriae narrat, celat tua fata Serapis.
      Interea valido Mithridates agmine nuper
      Per Cilicum populos Syriaeque extrema coacto,
      Ad Pelusiacam properans pervenerat arcem,
   <font size="2">
    225
   </font>
   Quae viridem Aegyptum Syriae disterminat arvis.
      Nam tota Aegyptus claustris munita duobus
      Nititur; accessum prohibens arx ista pedestrem,
      Ut Pharos aequoreum, tanti sunt monia regni.
      Sed non egregium omnino Pelusia tardant
   <font size="2">
    230
   </font>
   Claustra ducem: una dies arcemque expugnat et urbem.
      Inde rapit celeri Mithridates agmine cursum,
      Et se Caesareis properat conjugere castris.
      Hoc metuens, equitum praemiserat agmina turmis
      Obvia Caesareis Ptolemaeus; dum sibi castra
   <font size="2">
    235
   </font>
   Colle locat celso, late qui despicit omnem
      Planitiem, Aegyptus quâ terram effusa patentem
      Explicat. Est proprio mons undique robore tutus:
      Difficilem declive solum, praeruptaque saxa,
      Unâ parte dabant adscensum: tuta palude
   <font size="2">
    240
   </font>
   Pars alia est: rapido pars tertia cingitur amne.
      Sola angusta aditus ad montem praebuit isthmos.
      Sed non castrorum tanto munimine tutum
      Se satis esse ratus, procul illo arcere parabat
      Caesaris occursum; pontes aditusque remotos
   <font size="2">
    245
   </font>
   Milite custodit praemisso; et dissita longe
      Flumina nequidquam (infelix) defendere tentat.
      Nam neque Romanis animis fiducia cessit,
      Contra hostes contraque locos pugnare paratis:
      Virtutem Phariae nec sustinuere catervae
   <font size="2">
    250
   </font>
   Ausoniam. Cedunt ripis, et terga per agros
      Praecipites dantes, victoribus omnia linquunt.
      Contectam vidit castris Ptolemaeus ab altis
      Corporibus terram, rubefactaque caede suorum
      Prata, quibus steterant, proprii praesagia fati
   <font size="2">
    255
   </font>
   Tristia concipiens animo; dum castra petentes,
      Quos fuga servavit, pauci, non viribus augent
      Auxiliove suos, implent sed cuncta timore.
      Quorum victores fugientia terga secuti
      Instabant; acrique ad regia castra tumultu
   <font size="2">
    260
   </font>
   Perveniunt; quae jam Caesar conamine toto,
      Dum fortuna calet, dumque omnia plena timore,
      Impiger aggreditur; nec adhuc victoria certa
      Esse videbatur, Pharii dum castra tenebant.
      "Ite, viri," dixit, "belloque imponite finem.
   <font size="2">
    265
   </font>
   "Virtutis pretium, mercedem sanguinis, auro
      "Argentoque referta, tenent tentoria regis.
      "Nilicas gemmas, Erythraeo e litore conchas,
      "Totque simul procerum congestas undique gazas,
      "Quae vobis debentur," ait, "nunc sumere restat,
   <font size="2">
    270
   </font>
   "Et rapere a victis." Nec praedam quaerere tantam
      Segnis erat miles; parvam primo occupat isthmon.
      (Sola aditum haec praebens disjungit ab amne paludem.)
      Illam praecipue pubes Aegyptia servat.
      Illic concurrunt, oriturque miserrima caedes.
   <font size="2">
    275
   </font>
   Hos formido ingens, et, si vincantur in armis,
      Hesperata salus: praedae spes excitat illos.
      Illic immensâ rabie decernitur; amnis
      Atque palus multo fodantur utrimque cruore;
      Semianimesque artus et saucia corpora volvunt;
   <font size="2">
    280
   </font>
   Quae gemino pereunt fato: dumque hostibus hostes
      Conseruêre manus, alternaque brachia nexu
      Robusto tenuêre, cadunt in flumina juncti;
      Nec furiosa illic linquunt certamina; pugnâ
      Contendunt ambo collapsi flumine vanâ;
   <font size="2">
    285
   </font>
   Nam victum Stygias sequitur cito victor ad umbras.
      Dumque omnes illâ castrorum parte feroces
      Concurrêre manus Phariae; celsum undique Caesar
      Contemplans montem, praeruptâ parte videbat
      (Quâ miseris est collis inexpugnabilis esse
   <font size="2">
    290
   </font>
   Niliacis visus) nullo custode teneri;
      Confestimque leves illuc jubet ire catervas,
      Quas Carfulenus duxit: nec dura videntur
      Haec mandata ducis; scandunt acclivia saxa,
      Praecipitemque locum capiunt. Mors opprimit inde
   <font size="2">
    295
   </font>
   Niliacos, poterat minimo unde labore repelli.
      Jam Carfulenus per collem adscenderat audax,
      Cunque levi intrârat Ptolemaei castra cohorte.
      Attoniti fugiunt custodes; castra tumultu
      Implentur: subitis perculsi casibus omnes
   <font size="2">
    300
   </font>
   Huc illuc miseri discurrunt; quidve relinquant,
      Quidve petant, capti, non nôrunt. Caesariani
      (Dum trepidant intus, dum conficit omnia terror)
      Acriter instantes irrumpunt undique castris.
      Implorat frustra veniam gens victa; furentes
   <font size="2">
    305
   </font>
   Nec tenuit Caesar gladios; mactare nocentes
      Imperat, invisoque orbem purgare cruore.
      Pars turbae miserae Latiis nutrita sub armis,
      Et de Romuleis legionibus ante fuisset.
      Hos olim e Syriâ duxit Gabinius audax
   <font size="2">
    310
   </font>
   Exsulis auxilio regis; belloque peracto,
      Pila satellitio Phario Romana reliquit.
      Tempore torpuerant vires; luxque Canopi
      Coperunt fracti veteres dediscere ritus,
      Atque Aegyptiacos paulatim assumere mores.
   <font size="2">
    315
   </font>
   Non procul â castris fugiens conspexit in undis
      Rex miser haud magno pendentem a fune carinam;
      Et cito conscendens, comites de litore jussit
      Solvere: purpureos humeris dejecit amictus,
      Ne nosci fugiens posset. Sed dura salutem
   <font size="2">
    320
   </font>
   Fata negant; misero detracta insignia solum
      Hoc, Ptolemaee, dabant, ut vilior umbra jaceres.
      Namque hanc de castris Aegyptia turba carinam
      Assequitur fugiens, properantque adscendere cuncti.
      Caesarei urgebant gladii post terga; fugârat
   <font size="2">
    325
   </font>
   Jam timor officium; pavidis reverentia nulla
      Regis erat, nimio dum pondere victa carina
      Deficit, et rapidis Ptolemaeus mergitur undis.
      Plebeio exstinctus fato, gelidoque sepultus
      Rex, Aegypte, tuus Nilo jacet, ultima tantae
   <font size="2">
    330
   </font>
   Et miseranda domûs soboles. Non Mausoleis
      Excelsis habitant Manes; non regia, templis
      Condita, marmoreis aut montibus, ossa quiescunt,
      Lagaeae de more domus, quae funera luxu,
      Divitiisque solet nimiis violare sepulcra.
   <font size="2">
    335
   </font>
   Quam breve crudeles regnum, Ptolemaee, dederunt
      Dî tibi! non aliter Pharium diadema gerebas,
      Hostia quam tristem gestat moritura coronam.
      Sed breviora tamen si Dî tibi regna dedissent,
      Ad Styga venisses felicior umbra, priusquam
   <font size="2">
    340
   </font>
   Sanguine Niliacas perfudit Magnus arenas,
      Depulso qui sceptra tuo dedit ante parenti.
      Te nunc occisi, rex ingratissime, Magni
      Manibus inferias Caesar (quem demeruisse
      Crimine sperâsti) mittit; generique peremti
   <font size="2">
    345
   </font>
   Ne possit debere nefas, ulciscitur ipse,
      Inque tuâ titulum pietatis caede requirit.
      Pellaeam tendens victor jam Caesar ad urbem,
      Ne ducis adventum tanti, justaque timeret
      Iras victoris sibi conscia turba rebellis,
   <font size="2">
    350
   </font>
   Praemittit veniam cunctis, trepidantia solvens
      Corda metu; leges populo, proavitaque jura,
      Se concessurum affirmans, et debita stirpi
      Lagae dudum Pharii diademata regni.
  </p>
  <p class="border">
  </p>
 </body>
</div>