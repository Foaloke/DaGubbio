<div>
 Proverbs
 <body>
  <p class="pagehead">
   LIBER PROVERBIORUM
  </p>
  <p class="internal_navigation">
  </p>
  <p>
   <a name="1">
   </a>
   [1]
   <font size="2">
    1
   </font>
   parabolae Salomonis filii David regis Israhel
   <font size="2">
    2
   </font>
   ad sciendam sapientiam et disciplinam
   <font size="2">
    3
   </font>
   ad intellegenda verba prudentiae et suscipiendam eruditionem doctrinae iustitiam et iudicium et aequitatem
   <font size="2">
    4
   </font>
   ut detur parvulis astutia adulescenti scientia et intellectus
   <font size="2">
    5
   </font>
   audiens sapiens sapientior erit et intellegens gubernacula possidebit
   <font size="2">
    6
   </font>
   animadvertet parabolam et interpretationem verba sapientium et enigmata eorum
   <font size="2">
    7
   </font>
   timor Domini principium scientiae sapientiam atque doctrinam stulti despiciunt
   <font size="2">
    8
   </font>
   audi fili mi disciplinam patris tui et ne dimittas legem matris tuae
   <font size="2">
    9
   </font>
   ut addatur gratia capiti tuo et torques collo tuo
   <font size="2">
    10
   </font>
   fili mi si te lactaverint peccatores ne adquiescas
   <font size="2">
    11
   </font>
   si dixerint veni nobiscum insidiemur sanguini abscondamus tendiculas contra insontem frustra
   <font size="2">
    12
   </font>
   degluttiamus eum sicut infernus viventem et integrum quasi descendentem in lacum
   <font size="2">
    13
   </font>
   omnem pretiosam substantiam repperiemus implebimus domos nostras spoliis
   <font size="2">
    14
   </font>
   sortem mitte nobiscum marsuppium unum sit omnium nostrum
   <font size="2">
    15
   </font>
   fili mi ne ambules cum eis prohibe pedem tuum a semitis eorum
   <font size="2">
    16
   </font>
   pedes enim illorum ad malum currunt et festinant ut effundant sanguinem
   <font size="2">
    17
   </font>
   frustra autem iacitur rete ante oculos pinnatorum
   <font size="2">
    18
   </font>
   ipsique contra sanguinem suum insidiantur et moliuntur fraudes contra animas suas
   <font size="2">
    19
   </font>
   sic semitae omnis avari animas possidentium rapiunt
   <font size="2">
    20
   </font>
   sapientia foris praedicat in plateis dat vocem suam
   <font size="2">
    21
   </font>
   in capite turbarum clamitat in foribus portarum urbis profert verba sua dicens
   <font size="2">
    22
   </font>
   usquequo parvuli diligitis infantiam et stulti ea quae sibi sunt noxia cupiunt et inprudentes odibunt scientiam
   <font size="2">
    23
   </font>
   convertimini ad correptionem meam en proferam vobis spiritum meum et ostendam verba mea
   <font size="2">
    24
   </font>
   quia vocavi et rennuistis extendi manum meam et non fuit qui aspiceret
   <font size="2">
    25
   </font>
   despexistis omne consilium meum et increpationes meas neglexistis
   <font size="2">
    26
   </font>
   ego quoque in interitu vestro ridebo et subsannabo cum vobis quod timebatis advenerit
   <font size="2">
    27
   </font>
   cum inruerit repentina calamitas et interitus quasi tempestas ingruerit quando venerit super vos tribulatio et angustia
   <font size="2">
    28
   </font>
   tunc invocabunt me et non exaudiam mane consurgent et non invenient me
   <font size="2">
    29
   </font>
   eo quod exosam habuerint disciplinam et timorem Domini non susceperint
   <font size="2">
    30
   </font>
   nec adquieverint consilio meo et detraxerint universae correptioni meae
   <font size="2">
    31
   </font>
   comedent igitur fructus viae suae suisque consiliis saturabuntur
   <font size="2">
    32
   </font>
   aversio parvulorum interficiet eos et prosperitas stultorum perdet illos
   <font size="2">
    33
   </font>
   qui autem me audierit absque terrore requiescet et abundantia perfruetur malorum timore sublato
  </p>
  <p>
   <a name="2">
   </a>
   [2]
   <font size="2">
    1
   </font>
   fili mi si susceperis sermones meos et mandata mea absconderis penes te
   <font size="2">
    2
   </font>
   ut audiat sapientiam auris tua inclina cor tuum ad noscendam prudentiam
   <font size="2">
    3
   </font>
   si enim sapientiam invocaveris et inclinaveris cor tuum prudentiae
   <font size="2">
    4
   </font>
   si quaesieris eam quasi pecuniam et sicut thesauros effoderis illam
   <font size="2">
    5
   </font>
   tunc intelleges timorem Domini et scientiam Dei invenies
   <font size="2">
    6
   </font>
   quia Dominus dat sapientiam et ex ore eius scientia et prudentia
   <font size="2">
    7
   </font>
   custodiet rectorum salutem et proteget gradientes simpliciter
   <font size="2">
    8
   </font>
   servans semitas iustitiae et vias sanctorum custodiens
   <font size="2">
    9
   </font>
   tunc intelleges iustitiam et iudicium et aequitatem et omnem semitam bonam
   <font size="2">
    10
   </font>
   si intraverit sapientia cor tuum et scientia animae tuae placuerit
   <font size="2">
    11
   </font>
   consilium custodiet te prudentia servabit te
   <font size="2">
    12
   </font>
   ut eruaris de via mala ab homine qui perversa loquitur
   <font size="2">
    13
   </font>
   qui relinquunt iter rectum et ambulant per vias tenebrosas
   <font size="2">
    14
   </font>
   qui laetantur cum malefecerint et exultant in rebus pessimis
   <font size="2">
    15
   </font>
   quorum viae perversae et infames gressus eorum
   <font size="2">
    16
   </font>
   ut eruaris a muliere aliena et ab extranea quae mollit sermones suos
   <font size="2">
    17
   </font>
   et relinquit ducem pubertatis suae
   <font size="2">
    18
   </font>
   et pacti Dei sui oblita est inclinata est enim ad mortem domus eius et ad impios semitae ipsius
   <font size="2">
    19
   </font>
   omnes qui ingrediuntur ad eam non revertentur nec adprehendent semitas vitae
   <font size="2">
    20
   </font>
   ut ambules in via bona et calles iustorum custodias
   <font size="2">
    21
   </font>
   qui enim recti sunt habitabunt in terra et simplices permanebunt in ea
   <font size="2">
    22
   </font>
   impii vero de terra perdentur et qui inique agunt auferentur ex ea
  </p>
  <p>
   <a name="3">
   </a>
   [3]
   <font size="2">
    1
   </font>
   fili mi ne obliviscaris legis meae et praecepta mea custodiat cor tuum
   <font size="2">
    2
   </font>
   longitudinem enim dierum et annos vitae et pacem adponent tibi
   <font size="2">
    3
   </font>
   misericordia et veritas non te deserant circumda eas gutturi tuo et describe in tabulis cordis tui
   <font size="2">
    4
   </font>
   et invenies gratiam et disciplinam bonam coram Deo et hominibus
   <font size="2">
    5
   </font>
   habe fiduciam in Domino ex toto corde tuo et ne innitaris prudentiae tuae
   <font size="2">
    6
   </font>
   in omnibus viis tuis cogita illum et ipse diriget gressus tuos
   <font size="2">
    7
   </font>
   ne sis sapiens apud temet ipsum time Dominum et recede a malo
   <font size="2">
    8
   </font>
   sanitas quippe erit umbilico tuo et inrigatio ossuum tuorum
   <font size="2">
    9
   </font>
   honora Dominum de tua substantia et de primitiis omnium frugum tuarum
   <font size="2">
    10
   </font>
   et implebuntur horrea tua saturitate et vino torcularia redundabunt
   <font size="2">
    11
   </font>
   disciplinam Domini fili mi ne abicias nec deficias cum ab eo corriperis
   <font size="2">
    12
   </font>
   quem enim diligit Dominus corripit et quasi pater in filio conplacet sibi
   <font size="2">
    13
   </font>
   beatus homo qui invenit sapientiam et qui affluit prudentia
   <font size="2">
    14
   </font>
   melior est adquisitio eius negotiatione argenti et auro primo fructus eius
   <font size="2">
    15
   </font>
   pretiosior est cunctis opibus et omnia quae desiderantur huic non valent conparari
   <font size="2">
    16
   </font>
   longitudo dierum in dextera eius in sinistra illius divitiae et gloria
   <font size="2">
    17
   </font>
   viae eius viae pulchrae et omnes semitae illius pacificae
   <font size="2">
    18
   </font>
   lignum vitae est his qui adprehenderint eam et qui tenuerit eam beatus
   <font size="2">
    19
   </font>
   Dominus sapientia fundavit terram stabilivit caelos prudentia
   <font size="2">
    20
   </font>
   sapientia illius eruperunt abyssi et nubes rore concrescunt
   <font size="2">
    21
   </font>
   fili mi ne effluant haec ab oculis tuis custodi legem atque consilium
   <font size="2">
    22
   </font>
   et erit vita animae tuae et gratia faucibus tuis
   <font size="2">
    23
   </font>
   tunc ambulabis fiducialiter in via tua et pes tuus non inpinget
   <font size="2">
    24
   </font>
   si dormieris non timebis quiesces et suavis erit somnus tuus
   <font size="2">
    25
   </font>
   ne paveas repentino terrore et inruentes tibi potentias impiorum
   <font size="2">
    26
   </font>
   Dominus enim erit in latere tuo et custodiet pedem tuum ne capiaris
   <font size="2">
    27
   </font>
   noli prohibere benefacere eum qui potest si vales et ipse benefac
   <font size="2">
    28
   </font>
   ne dicas amico tuo vade et revertere et cras dabo tibi cum statim possis dare
   <font size="2">
    29
   </font>
   ne moliaris amico tuo malum cum ille in te habeat fiduciam
   <font size="2">
    30
   </font>
   ne contendas adversus hominem frustra cum ipse tibi nihil mali fecerit
   <font size="2">
    31
   </font>
   ne aemuleris hominem iniustum nec imiteris vias eius
   <font size="2">
    32
   </font>
   quia abominatio Domini est omnis inlusor et cum simplicibus sermocinatio eius
   <font size="2">
    33
   </font>
   egestas a Domino in domo impii habitacula autem iustorum benedicentur
   <font size="2">
    34
   </font>
   inlusores ipse deludet et mansuetis dabit gratiam
   <font size="2">
    35
   </font>
   gloriam sapientes possidebunt stultorum exaltatio ignominia
  </p>
  <p>
   <a name="4">
   </a>
   [4]
   <font size="2">
    1
   </font>
   audite filii disciplinam patris et adtendite ut sciatis prudentiam
   <font size="2">
    2
   </font>
   donum bonum tribuam vobis legem meam ne derelinquatis
   <font size="2">
    3
   </font>
   nam et ego filius fui patris mei tenellus et unigenitus coram matre mea
   <font size="2">
    4
   </font>
   et docebat me atque dicebat suscipiat verba mea cor tuum custodi praecepta mea et vives
   <font size="2">
    5
   </font>
   posside sapientiam posside prudentiam ne obliviscaris neque declines a verbis oris mei
   <font size="2">
    6
   </font>
   ne dimittas eam et custodiet te dilige eam et servabit te
   <font size="2">
    7
   </font>
   principium sapientiae posside sapientiam et in omni possessione tua adquire prudentiam
   <font size="2">
    8
   </font>
   arripe illam et exaltabit te glorificaberis ab ea cum eam fueris amplexatus
   <font size="2">
    9
   </font>
   dabit capiti tuo augmenta gratiarum et corona inclita proteget te
   <font size="2">
    10
   </font>
   audi fili mi et suscipe verba mea ut multiplicentur tibi anni vitae
   <font size="2">
    11
   </font>
   viam sapientiae monstravi tibi duxi te per semitas aequitatis
   <font size="2">
    12
   </font>
   quas cum ingressus fueris non artabuntur gressus tui et currens non habebis offendiculum
   <font size="2">
    13
   </font>
   tene disciplinam ne dimittas eam custodi illam quia ipsa est vita tua
   <font size="2">
    14
   </font>
   ne delecteris semitis impiorum nec tibi placeat malorum via
   <font size="2">
    15
   </font>
   fuge ab ea ne transeas per illam declina et desere eam
   <font size="2">
    16
   </font>
   non enim dormiunt nisi malefecerint et rapitur somnus ab eis nisi subplantaverint
   <font size="2">
    17
   </font>
   comedunt panem impietatis et vinum iniquitatis bibunt
   <font size="2">
    18
   </font>
   iustorum autem semita quasi lux splendens procedit et crescit usque ad perfectam diem
   <font size="2">
    19
   </font>
   via impiorum tenebrosa nesciunt ubi corruant
   <font size="2">
    20
   </font>
   fili mi ausculta sermones meos et ad eloquia mea inclina aurem tuam
   <font size="2">
    21
   </font>
   ne recedant ab oculis tuis custodi ea in medio cordis tui
   <font size="2">
    22
   </font>
   vita enim sunt invenientibus ea et universae carni sanitas
   <font size="2">
    23
   </font>
   omni custodia serva cor tuum quia ex ipso vita procedit
   <font size="2">
    24
   </font>
   remove a te os pravum et detrahentia labia sint procul a te
   <font size="2">
    25
   </font>
   oculi tui recta videant et palpebrae tuae praecedant gressus tuos
   <font size="2">
    26
   </font>
   dirige semitam pedibus tuis et omnes viae tuae stabilientur
   <font size="2">
    27
   </font>
   ne declines ad dexteram et ad sinistram averte pedem tuum a malo
  </p>
  <p>
   <a name="5">
   </a>
   [5]
   <font size="2">
    1
   </font>
   fili mi adtende sapientiam meam et prudentiae meae inclina aurem tuam
   <font size="2">
    2
   </font>
   ut custodias cogitationes et disciplinam labia tua conservent
   <font size="2">
    3
   </font>
   favus enim stillans labia meretricis et nitidius oleo guttur eius
   <font size="2">
    4
   </font>
   novissima autem illius amara quasi absinthium et acuta quasi gladius biceps
   <font size="2">
    5
   </font>
   pedes eius descendunt in mortem et ad inferos gressus illius penetrant
   <font size="2">
    6
   </font>
   per semitam vitae non ambulat vagi sunt gressus eius et investigabiles
   <font size="2">
    7
   </font>
   nunc ergo fili audi me et ne recedas a verbis oris mei
   <font size="2">
    8
   </font>
   longe fac ab ea viam tuam et ne adpropinques foribus domus eius
   <font size="2">
    9
   </font>
   ne des alienis honorem tuum et annos tuos crudeli
   <font size="2">
    10
   </font>
   ne forte impleantur extranei viribus tuis et labores tui sint in domo aliena
   <font size="2">
    11
   </font>
   et gemas in novissimis quando consumpseris carnes et corpus tuum et dicas
   <font size="2">
    12
   </font>
   cur detestatus sum disciplinam et increpationibus non adquievit cor meum
   <font size="2">
    13
   </font>
   nec audivi vocem docentium me et magistris non inclinavi aurem meam
   <font size="2">
    14
   </font>
   paene fui in omni malo in medio ecclesiae et synagogae
   <font size="2">
    15
   </font>
   bibe aquam de cisterna tua et fluenta putei tui
   <font size="2">
    16
   </font>
   deriventur fontes tui foras et in plateis aquas tuas divide
   <font size="2">
    17
   </font>
   habeto eas solus nec sint alieni participes tui
   <font size="2">
    18
   </font>
   sit vena tua benedicta et laetare cum muliere adulescentiae tuae
   <font size="2">
    19
   </font>
   cerva carissima et gratissimus hinulus ubera eius inebrient te omni tempore in amore illius delectare iugiter
   <font size="2">
    20
   </font>
   quare seduceris fili mi ab aliena et foveris sinu alterius
   <font size="2">
    21
   </font>
   respicit Dominus vias hominis et omnes gressus illius considerat
   <font size="2">
    22
   </font>
   iniquitates suae capiunt impium et funibus peccatorum suorum constringitur
   <font size="2">
    23
   </font>
   ipse morietur quia non habuit disciplinam et multitudine stultitiae suae decipietur
  </p>
  <p>
   <a name="6">
   </a>
   [6]
   <font size="2">
    1
   </font>
   fili mi si spoponderis pro amico tuo defixisti apud extraneum manum tuam
   <font size="2">
    2
   </font>
   inlaqueatus es verbis oris tui et captus propriis sermonibus
   <font size="2">
    3
   </font>
   fac ergo quod dico fili mi et temet ipsum libera quia incidisti in manu proximi tui discurre festina suscita amicum tuum
   <font size="2">
    4
   </font>
   ne dederis somnum oculis tuis nec dormitent palpebrae tuae
   <font size="2">
    5
   </font>
   eruere quasi dammula de manu et quasi avis de insidiis aucupis
   <font size="2">
    6
   </font>
   vade ad formicam o piger et considera vias eius et disce sapientiam
   <font size="2">
    7
   </font>
   quae cum non habeat ducem nec praeceptorem nec principem
   <font size="2">
    8
   </font>
   parat aestate cibum sibi et congregat in messe quod comedat
   <font size="2">
    9
   </font>
   usquequo piger dormis quando consurges ex somno tuo
   <font size="2">
    10
   </font>
   paululum dormies paululum dormitabis paululum conseres manus ut dormias
   <font size="2">
    11
   </font>
   et veniet tibi quasi viator egestas et pauperies quasi vir armatus
   <font size="2">
    12
   </font>
   homo apostata vir inutilis graditur ore perverso
   <font size="2">
    13
   </font>
   annuit oculis terit pede digito loquitur
   <font size="2">
    14
   </font>
   pravo corde machinatur malum et in omni tempore iurgia seminat
   <font size="2">
    15
   </font>
   huic extemplo veniet perditio sua et subito conteretur nec habebit ultra medicinam
   <font size="2">
    16
   </font>
   sex sunt quae odit Dominus et septimum detestatur anima eius
   <font size="2">
    17
   </font>
   oculos sublimes linguam mendacem manus effundentes innoxium sanguinem
   <font size="2">
    18
   </font>
   cor machinans cogitationes pessimas pedes veloces ad currendum in malum
   <font size="2">
    19
   </font>
   proferentem mendacia testem fallacem et eum qui seminat inter fratres discordias
   <font size="2">
    20
   </font>
   conserva fili mi praecepta patris tui et ne dimittas legem matris tuae
   <font size="2">
    21
   </font>
   liga ea in corde tuo iugiter et circumda gutturi tuo
   <font size="2">
    22
   </font>
   cum ambulaveris gradiantur tecum cum dormieris custodiant te et evigilans loquere cum eis
   <font size="2">
    23
   </font>
   quia mandatum lucerna est et lex lux et via vitae increpatio disciplinae
   <font size="2">
    24
   </font>
   ut custodiant te a muliere mala et a blanda lingua extraneae
   <font size="2">
    25
   </font>
   non concupiscat pulchritudinem eius cor tuum nec capiaris nutibus illius
   <font size="2">
    26
   </font>
   pretium enim scorti vix unius est panis mulier autem viri pretiosam animam capit
   <font size="2">
    27
   </font>
   numquid abscondere potest homo ignem in sinu suo ut vestimenta illius non ardeant
   <font size="2">
    28
   </font>
   aut ambulare super prunas et non conburentur plantae eius
   <font size="2">
    29
   </font>
   sic qui ingreditur ad mulierem proximi sui non erit mundus cum tetigerit eam
   <font size="2">
    30
   </font>
   non grandis est culpae cum quis furatus fuerit furatur enim ut esurientem impleat animam
   <font size="2">
    31
   </font>
   deprehensus quoque reddet septuplum et omnem substantiam domus suae tradet
   <font size="2">
    32
   </font>
   qui autem adulter est propter cordis inopiam perdet animam suam
   <font size="2">
    33
   </font>
   turpitudinem et ignominiam congregat sibi et obprobrium illius non delebitur
   <font size="2">
    34
   </font>
   quia zelus et furor viri non parcet in die vindictae
   <font size="2">
    35
   </font>
   nec adquiescet cuiusquam precibus nec suscipiet pro redemptione dona plurima
  </p>
  <p>
   <a name="7">
   </a>
   [7]
   <font size="2">
    1
   </font>
   fili mi custodi sermones meos et praecepta mea reconde tibi
   <font size="2">
    2
   </font>
   serva mandata mea et vives et legem meam quasi pupillam oculi tui
   <font size="2">
    3
   </font>
   liga eam in digitis tuis scribe illam in tabulis cordis tui
   <font size="2">
    4
   </font>
   dic sapientiae soror mea es et prudentiam voca amicam tuam
   <font size="2">
    5
   </font>
   ut custodiat te a muliere extranea et ab aliena quae verba sua dulcia facit
   <font size="2">
    6
   </font>
   de fenestra enim domus meae per cancellos prospexi
   <font size="2">
    7
   </font>
   et video parvulos considero vecordem iuvenem
   <font size="2">
    8
   </font>
   qui transit in platea iuxta angulum et propter viam domus illius graditur
   <font size="2">
    9
   </font>
   in obscuro advesperascente die in noctis tenebris et caligine
   <font size="2">
    10
   </font>
   et ecce mulier occurrit illi ornatu meretricio praeparata ad capiendas animas garrula et vaga
   <font size="2">
    11
   </font>
   quietis inpatiens nec valens in domo consistere pedibus suis
   <font size="2">
    12
   </font>
   nunc foris nunc in plateis nunc iuxta angulos insidians
   <font size="2">
    13
   </font>
   adprehensumque deosculatur iuvenem et procaci vultu blanditur dicens
   <font size="2">
    14
   </font>
   victimas pro salute debui hodie reddidi vota mea
   <font size="2">
    15
   </font>
   idcirco egressa sum in occursum tuum desiderans te videre et repperi
   <font size="2">
    16
   </font>
   intexui funibus lectum meum stravi tapetibus pictis ex Aegypto
   <font size="2">
    17
   </font>
   aspersi cubile meum murra et aloe et cinnamomo
   <font size="2">
    18
   </font>
   veni inebriemur uberibus donec inlucescat dies et fruamur cupitis amplexibus
   <font size="2">
    19
   </font>
   non est enim vir in domo sua abiit via longissima
   <font size="2">
    20
   </font>
   sacculum pecuniae secum tulit in die plenae lunae reversurus est domum suam
   <font size="2">
    21
   </font>
   inretivit eum multis sermonibus et blanditiis labiorum protraxit illum
   <font size="2">
    22
   </font>
   statim eam sequitur quasi bos ductus ad victimam et quasi agnus lasciviens et ignorans quod ad vincula stultus trahatur
   <font size="2">
    23
   </font>
   donec transfigat sagitta iecur eius velut si avis festinet ad laqueum et nescit quia de periculo animae illius agitur
   <font size="2">
    24
   </font>
   nunc ergo fili audi me et adtende verba oris mei
   <font size="2">
    25
   </font>
   ne abstrahatur in viis illius mens tua neque decipiaris semitis eius
   <font size="2">
    26
   </font>
   multos enim vulneratos deiecit et fortissimi quique interfecti sunt ab ea
   <font size="2">
    27
   </font>
   viae inferi domus eius penetrantes interiora mortis
  </p>
  <p>
   <a name="8">
   </a>
   [8]
   <font size="2">
    1
   </font>
   numquid non sapientia clamitat et prudentia dat vocem suam
   <font size="2">
    2
   </font>
   in summis excelsisque verticibus super viam in mediis semitis stans
   <font size="2">
    3
   </font>
   iuxta portas civitatis in ipsis foribus loquitur dicens
   <font size="2">
    4
   </font>
   o viri ad vos clamito et vox mea ad filios hominum
   <font size="2">
    5
   </font>
   intellegite parvuli astutiam et insipientes animadvertite
   <font size="2">
    6
   </font>
   audite quoniam de rebus magnis locutura sum et aperientur labia mea ut recta praedicent
   <font size="2">
    7
   </font>
   veritatem meditabitur guttur meum et labia mea detestabuntur impium
   <font size="2">
    8
   </font>
   iusti sunt omnes sermones mei non est in eis pravum quid neque perversum
   <font size="2">
    9
   </font>
   recti sunt intellegentibus et aequi invenientibus scientiam
   <font size="2">
    10
   </font>
   accipite disciplinam meam et non pecuniam doctrinam magis quam aurum eligite
   <font size="2">
    11
   </font>
   melior est enim sapientia cunctis pretiosissimis et omne desiderabile ei non potest conparari
   <font size="2">
    12
   </font>
   ego sapientia habito in consilio et eruditis intersum cogitationibus
   <font size="2">
    13
   </font>
   timor Domini odit malum arrogantiam et superbiam et viam pravam et os bilingue detestor
   <font size="2">
    14
   </font>
   meum est consilium et aequitas mea prudentia mea est fortitudo
   <font size="2">
    15
   </font>
   per me reges regnant et legum conditores iusta decernunt
   <font size="2">
    16
   </font>
   per me principes imperant et potentes decernunt iustitiam
   <font size="2">
    17
   </font>
   ego diligentes me diligo et qui mane vigilant ad me invenient me
   <font size="2">
    18
   </font>
   mecum sunt divitiae et gloria opes superbae et iustitia
   <font size="2">
    19
   </font>
   melior est fructus meus auro et pretioso lapide et genimina mea argento electo
   <font size="2">
    20
   </font>
   in viis iustitiae ambulo in medio semitarum iudicii
   <font size="2">
    21
   </font>
   ut ditem diligentes me et thesauros eorum repleam
   <font size="2">
    22
   </font>
   Dominus possedit me initium viarum suarum antequam quicquam faceret a principio
   <font size="2">
    23
   </font>
   ab aeterno ordita sum et ex antiquis antequam terra fieret
   <font size="2">
    24
   </font>
   necdum erant abyssi et ego iam concepta eram necdum fontes aquarum eruperant
   <font size="2">
    25
   </font>
   necdum montes gravi mole constiterant ante colles ego parturiebar
   <font size="2">
    26
   </font>
   adhuc terram non fecerat et flumina et cardines orbis terrae
   <font size="2">
    27
   </font>
   quando praeparabat caelos aderam quando certa lege et gyro vallabat abyssos
   <font size="2">
    28
   </font>
   quando aethera firmabat sursum et librabat fontes aquarum
   <font size="2">
    29
   </font>
   quando circumdabat mari terminum suum et legem ponebat aquis ne transirent fines suos quando adpendebat fundamenta terrae
   <font size="2">
    30
   </font>
   cum eo eram cuncta conponens et delectabar per singulos dies ludens coram eo omni tempore
   <font size="2">
    31
   </font>
   ludens in orbe terrarum et deliciae meae esse cum filiis hominum
   <font size="2">
    32
   </font>
   nunc ergo filii audite me beati qui custodiunt vias meas
   <font size="2">
    33
   </font>
   audite disciplinam et estote sapientes et nolite abicere eam
   <font size="2">
    34
   </font>
   beatus homo qui audit me qui vigilat ad fores meas cotidie et observat ad postes ostii mei
   <font size="2">
    35
   </font>
   qui me invenerit inveniet vitam et hauriet salutem a Domino
   <font size="2">
    36
   </font>
   qui autem in me peccaverit laedet animam suam omnes qui me oderunt diligunt mortem
  </p>
  <p>
   <a name="9">
   </a>
   [9]
   <font size="2">
    1
   </font>
   sapientia aedificavit sibi domum excidit columnas septem
   <font size="2">
    2
   </font>
   immolavit victimas suas miscuit vinum et proposuit mensam suam
   <font size="2">
    3
   </font>
   misit ancillas suas ut vocarent ad arcem et ad moenia civitatis
   <font size="2">
    4
   </font>
   si quis est parvulus veniat ad me et insipientibus locuta est
   <font size="2">
    5
   </font>
   venite comedite panem meum et bibite vinum quod miscui vobis
   <font size="2">
    6
   </font>
   relinquite infantiam et vivite et ambulate per vias prudentiae
   <font size="2">
    7
   </font>
   qui erudit derisorem ipse sibi facit iniuriam et qui arguit impium generat maculam sibi
   <font size="2">
    8
   </font>
   noli arguere derisorem ne oderit te argue sapientem et diliget te
   <font size="2">
    9
   </font>
   da sapienti et addetur ei sapientia doce iustum et festinabit accipere
   <font size="2">
    10
   </font>
   principium sapientiae timor Domini et scientia sanctorum prudentia
   <font size="2">
    11
   </font>
   per me enim multiplicabuntur dies tui et addentur tibi anni vitae
   <font size="2">
    12
   </font>
   si sapiens fueris tibimet ipsi eris si inlusor solus portabis malum
   <font size="2">
    13
   </font>
   mulier stulta et clamosa plenaque inlecebris et nihil omnino sciens
   <font size="2">
    14
   </font>
   sedit in foribus domus suae super sellam in excelso urbis loco
   <font size="2">
    15
   </font>
   ut vocaret transeuntes viam et pergentes itinere suo
   <font size="2">
    16
   </font>
   quis est parvulus declinet ad me et vecordi locuta est
   <font size="2">
    17
   </font>
   aquae furtivae dulciores sunt et panis absconditus suavior
   <font size="2">
    18
   </font>
   et ignoravit quod gigantes ibi sint et in profundis inferni convivae eius
  </p>
  <p>
   <a name="10">
   </a>
   [10]
   <font size="2">
    1
   </font>
   parabolae Salomonis filius sapiens laetificat patrem filius vero stultus maestitia est matris suae
   <font size="2">
    2
   </font>
   non proderunt thesauri impietatis iustitia vero liberabit a morte
   <font size="2">
    3
   </font>
   non adfliget Dominus fame animam iusti et insidias impiorum subvertet
   <font size="2">
    4
   </font>
   egestatem operata est manus remissa manus autem fortium divitias parat
   <font size="2">
    5
   </font>
   qui congregat in messe filius sapiens est qui autem stertit aestate filius confusionis
   <font size="2">
    6
   </font>
   benedictio super caput iusti os autem impiorum operit iniquitatem
   <font size="2">
    7
   </font>
   memoria iusti cum laudibus et nomen impiorum putrescet
   <font size="2">
    8
   </font>
   sapiens corde praecepta suscipiet stultus caeditur labiis
   <font size="2">
    9
   </font>
   qui ambulat simpliciter ambulat confidenter qui autem depravat vias suas manifestus erit
   <font size="2">
    10
   </font>
   qui annuit oculo dabit dolorem stultus labiis verberabitur
   <font size="2">
    11
   </font>
   vena vitae os iusti et os impiorum operiet iniquitatem
   <font size="2">
    12
   </font>
   odium suscitat rixas et universa delicta operit caritas
   <font size="2">
    13
   </font>
   in labiis sapientis invenietur sapientia et virga in dorso eius qui indiget corde
   <font size="2">
    14
   </font>
   sapientes abscondunt scientiam os autem stulti confusioni proximum est
   <font size="2">
    15
   </font>
   substantia divitis urbs fortitudinis eius pavor pauperum egestas eorum
   <font size="2">
    16
   </font>
   opus iusti ad vitam fructus impii ad peccatum
   <font size="2">
    17
   </font>
   via vitae custodienti disciplinam qui autem increpationes relinquit errat
   <font size="2">
    18
   </font>
   abscondunt odium labia mendacia qui profert contumeliam insipiens est
   <font size="2">
    19
   </font>
   in multiloquio peccatum non deerit qui autem moderatur labia sua prudentissimus est
   <font size="2">
    20
   </font>
   argentum electum lingua iusti cor impiorum pro nihilo
   <font size="2">
    21
   </font>
   labia iusti erudiunt plurimos qui autem indocti sunt in cordis egestate morientur
   <font size="2">
    22
   </font>
   benedictio Domini divites facit nec sociabitur ei adflictio
   <font size="2">
    23
   </font>
   quasi per risum stultus operatur scelus sapientia autem est viro prudentia
   <font size="2">
    24
   </font>
   quod timet impius veniet super eum desiderium suum iustis dabitur
   <font size="2">
    25
   </font>
   quasi tempestas transiens non erit impius iustus autem quasi fundamentum sempiternum
   <font size="2">
    26
   </font>
   sicut acetum dentibus et fumus oculis sic piger his qui miserunt eum
   <font size="2">
    27
   </font>
   timor Domini adponet dies et anni impiorum breviabuntur
   <font size="2">
    28
   </font>
   expectatio iustorum laetitia spes autem impiorum peribit
   <font size="2">
    29
   </font>
   fortitudo simplicis via Domini et pavor his qui operantur malum
   <font size="2">
    30
   </font>
   iustus in aeternum non commovebitur impii autem non habitabunt in terram
   <font size="2">
    31
   </font>
   os iusti parturiet sapientiam lingua pravorum peribit
   <font size="2">
    32
   </font>
   labia iusti considerant placita et os impiorum perversa
  </p>
  <p>
   <a name="11">
   </a>
   [11]
   <font size="2">
    1
   </font>
   statera dolosa abominatio apud Dominum et pondus aequum voluntas eius
   <font size="2">
    2
   </font>
   ubi fuerit superbia ibi erit et contumelia ubi autem humilitas ibi et sapientia
   <font size="2">
    3
   </font>
   simplicitas iustorum diriget eos et subplantatio perversorum vastabit illos
   <font size="2">
    4
   </font>
   non proderunt divitiae in die ultionis iustitia autem liberabit a morte
   <font size="2">
    5
   </font>
   iustitia simplicis diriget viam eius et in impietate sua corruet impius
   <font size="2">
    6
   </font>
   iustitia rectorum liberabit eos et in insidiis suis capientur iniqui
   <font size="2">
    7
   </font>
   mortuo homine impio nulla erit ultra spes et expectatio sollicitorum peribit
   <font size="2">
    8
   </font>
   iustus de angustia liberatus est et tradetur impius pro eo
   <font size="2">
    9
   </font>
   simulator ore decipit amicum suum iusti autem liberabuntur scientia
   <font size="2">
    10
   </font>
   in bonis iustorum exultabit civitas et in perditione impiorum erit laudatio
   <font size="2">
    11
   </font>
   benedictione iustorum exaltabitur civitas et ore impiorum subvertetur
   <font size="2">
    12
   </font>
   qui despicit amicum suum indigens corde est vir autem prudens tacebit
   <font size="2">
    13
   </font>
   qui ambulat fraudulenter revelat arcana qui autem fidelis est animi celat commissum
   <font size="2">
    14
   </font>
   ubi non est gubernator populus corruet salus autem ubi multa consilia
   <font size="2">
    15
   </font>
   adfligetur malo qui fidem facit pro extraneo qui autem cavet laqueos securus erit
   <font size="2">
    16
   </font>
   mulier gratiosa inveniet gloriam et robusti habebunt divitias
   <font size="2">
    17
   </font>
   benefacit animae suae vir misericors qui autem crudelis est et propinquos abicit
   <font size="2">
    18
   </font>
   impius facit opus instabile seminanti autem iustitiam merces fidelis
   <font size="2">
    19
   </font>
   clementia praeparat vitam et sectatio malorum mortem
   <font size="2">
    20
   </font>
   abominabile Domino pravum cor et voluntas eius in his qui simpliciter ambulant
   <font size="2">
    21
   </font>
   manus in manu non erit innocens malus semen autem iustorum salvabitur
   <font size="2">
    22
   </font>
   circulus aureus in naribus suis mulier pulchra et fatua
   <font size="2">
    23
   </font>
   desiderium iustorum omne bonum est praestolatio impiorum furor
   <font size="2">
    24
   </font>
   alii dividunt propria et ditiores fiunt alii rapiunt non sua et semper in egestate sunt
   <font size="2">
    25
   </font>
   anima quae benedicit inpinguabitur et qui inebriat ipse quoque inebriabitur
   <font size="2">
    26
   </font>
   qui abscondit frumenta maledicetur in populis benedictio autem super caput vendentium
   <font size="2">
    27
   </font>
   bene consurgit diluculo qui quaerit bona qui autem investigator malorum est opprimetur ab eis
   <font size="2">
    28
   </font>
   qui confidet in divitiis suis corruet iusti autem quasi virens folium germinabunt
   <font size="2">
    29
   </font>
   qui conturbat domum suam possidebit ventos et qui stultus est serviet sapienti
   <font size="2">
    30
   </font>
   fructus iusti lignum vitae et qui suscipit animas sapiens est
   <font size="2">
    31
   </font>
   si iustus in terra recipit quanto magis impius et peccator
  </p>
  <p>
   <a name="12">
   </a>
   [12]
   <font size="2">
    1
   </font>
   qui diligit disciplinam diligit scientiam qui autem odit increpationes insipiens est
   <font size="2">
    2
   </font>
   qui bonus est hauriet a Domino gratiam qui autem confidit cogitationibus suis impie agit
   <font size="2">
    3
   </font>
   non roborabitur homo ex impietate et radix iustorum non commovebitur
   <font size="2">
    4
   </font>
   mulier diligens corona viro suo et putredo in ossibus eius quae confusione res dignas gerit
   <font size="2">
    5
   </font>
   cogitationes iustorum iudicia et consilia impiorum fraudulentia
   <font size="2">
    6
   </font>
   verba impiorum insidiantur sanguini os iustorum liberabit eos
   <font size="2">
    7
   </font>
   verte impios et non erunt domus autem iustorum permanebit
   <font size="2">
    8
   </font>
   doctrina sua noscetur vir qui autem vanus et excors est patebit contemptui
   <font size="2">
    9
   </font>
   melior est pauper et sufficiens sibi quam gloriosus et indigens pane
   <font size="2">
    10
   </font>
   novit iustus animas iumentorum suorum viscera autem impiorum crudelia
   <font size="2">
    11
   </font>
   qui operatur terram suam saturabitur panibus qui autem sectatur otium stultissimus est
   <font size="2">
    12
   </font>
   desiderium impii munimentum est pessimorum radix autem iustorum proficiet
   <font size="2">
    13
   </font>
   propter peccata labiorum ruina proximat malo effugiet autem iustus de angustia
   <font size="2">
    14
   </font>
   de fructu oris sui unusquisque replebitur bonis et iuxta opera manuum suarum retribuetur ei
   <font size="2">
    15
   </font>
   via stulti recta in oculis eius qui autem sapiens est audit consilia
   <font size="2">
    16
   </font>
   fatuus statim indicat iram suam qui autem dissimulat iniuriam callidus est
   <font size="2">
    17
   </font>
   qui quod novit loquitur index iustitiae est qui autem mentitur testis est fraudulentus
   <font size="2">
    18
   </font>
   est qui promittit et quasi gladio pungitur conscientiae lingua autem sapientium sanitas est
   <font size="2">
    19
   </font>
   labium veritatis firmum erit in perpetuum qui autem testis est repentinus concinnat linguam mendacii
   <font size="2">
    20
   </font>
   dolus in corde cogitantium mala qui autem ineunt pacis consilia sequitur eos gaudium
   <font size="2">
    21
   </font>
   non contristabit iustum quicquid ei acciderit impii autem replebuntur malo
   <font size="2">
    22
   </font>
   abominatio Domino labia mendacia qui autem fideliter agunt placent ei
   <font size="2">
    23
   </font>
   homo versutus celat scientiam et cor insipientium provocabit stultitiam
   <font size="2">
    24
   </font>
   manus fortium dominabitur quae autem remissa est tributis serviet
   <font size="2">
    25
   </font>
   maeror in corde viri humiliabit illud et sermone bono laetificabitur
   <font size="2">
    26
   </font>
   qui neglegit damnum propter amicum iustus est iter autem impiorum decipiet eos
   <font size="2">
    27
   </font>
   non inveniet fraudulentus lucrum et substantia hominis erit auri pretium
   <font size="2">
    28
   </font>
   in semita iustitiae vita iter autem devium ducit ad mortem
  </p>
  <p>
   <a name="13">
   </a>
   [13]
   <font size="2">
    1
   </font>
   filius sapiens doctrina patris qui autem inlusor est non audit cum arguitur
   <font size="2">
    2
   </font>
   de fructu oris homo saturabitur bonis anima autem praevaricatorum iniqua
   <font size="2">
    3
   </font>
   qui custodit os suum custodit animam suam qui autem inconsideratus est ad loquendum sentiet mala
   <font size="2">
    4
   </font>
   vult et non vult piger anima autem operantium inpinguabitur
   <font size="2">
    5
   </font>
   verbum mendax iustus detestabitur impius confundit et confundetur
   <font size="2">
    6
   </font>
   iustitia custodit innocentis viam impietas vero peccato subplantat
   <font size="2">
    7
   </font>
   est quasi dives cum nihil habeat et est quasi pauper cum in multis divitiis sit
   <font size="2">
    8
   </font>
   redemptio animae viri divitiae suae qui autem pauper est increpationem non sustinet
   <font size="2">
    9
   </font>
   lux iustorum laetificat lucerna autem impiorum extinguetur
   <font size="2">
    10
   </font>
   inter superbos semper iurgia sunt qui autem agunt cuncta consilio reguntur sapientia
   <font size="2">
    11
   </font>
   substantia festinata minuetur quae autem paulatim colligitur manu multiplicabitur
   <font size="2">
    12
   </font>
   spes quae differtur adfligit animam lignum vitae desiderium veniens
   <font size="2">
    13
   </font>
   qui detrahit alicui rei ipse se in futurum obligat qui autem timet praeceptum in pace versabitur
   <font size="2">
    14
   </font>
   lex sapientis fons vitae ut declinet a ruina mortis
   <font size="2">
    15
   </font>
   doctrina bona dabit gratiam in itinere contemptorum vorago
   <font size="2">
    16
   </font>
   astutus omnia agit cum consilio qui autem fatuus est aperit stultitiam
   <font size="2">
    17
   </font>
   nuntius impii cadet in malum legatus fidelis sanitas
   <font size="2">
    18
   </font>
   egestas et ignominia ei qui deserit disciplinam qui autem adquiescit arguenti glorificabitur
   <font size="2">
    19
   </font>
   desiderium si conpleatur delectat animam detestantur stulti eos qui fugiunt mala
   <font size="2">
    20
   </font>
   qui cum sapientibus graditur sapiens erit amicus stultorum efficietur similis
   <font size="2">
    21
   </font>
   peccatores persequetur malum et iustis retribuentur bona
   <font size="2">
    22
   </font>
   bonus relinquet heredes filios et nepotes et custoditur iusto substantia peccatoris
   <font size="2">
    23
   </font>
   multi cibi in novalibus patrum et alii congregantur absque iudicio
   <font size="2">
    24
   </font>
   qui parcit virgae suae odit filium suum qui autem diligit illum instanter erudit
   <font size="2">
    25
   </font>
   iustus comedit et replet animam suam venter autem impiorum insaturabilis
  </p>
  <p>
   <a name="14">
   </a>
   [14]
   <font size="2">
    1
   </font>
   sapiens mulier aedificavit domum suam insipiens instructam quoque destruet manibus
   <font size="2">
    2
   </font>
   ambulans recto itinere et timens Deum despicitur ab eo qui infami graditur via
   <font size="2">
    3
   </font>
   in ore stulti virga superbiae labia sapientium custodiunt eos
   <font size="2">
    4
   </font>
   ubi non sunt boves praesepe vacuum est ubi autem plurimae segetes ibi manifesta fortitudo bovis
   <font size="2">
    5
   </font>
   testis fidelis non mentietur profert mendacium testis dolosus
   <font size="2">
    6
   </font>
   quaerit derisor sapientiam et non inveniet doctrina prudentium facilis
   <font size="2">
    7
   </font>
   vade contra virum stultum et nescito labia prudentiae
   <font size="2">
    8
   </font>
   sapientia callidi est intellegere viam suam et inprudentia stultorum errans
   <font size="2">
    9
   </font>
   stultis inludet peccatum inter iustos morabitur gratia
   <font size="2">
    10
   </font>
   cor quod novit amaritudinem animae suae in gaudio eius non miscebitur extraneus
   <font size="2">
    11
   </font>
   domus impiorum delebitur tabernacula iustorum germinabunt
   <font size="2">
    12
   </font>
   est via quae videtur homini iusta novissima autem eius deducunt ad mortem
   <font size="2">
    13
   </font>
   risus dolore miscebitur et extrema gaudii luctus occupat
   <font size="2">
    14
   </font>
   viis suis replebitur stultus et super eum erit vir bonus
   <font size="2">
    15
   </font>
   innocens credit omni verbo astutus considerat gressus suos
   <font size="2">
    16
   </font>
   sapiens timet et declinat malum stultus transilit et confidit
   <font size="2">
    17
   </font>
   inpatiens operabitur stultitiam et vir versutus odiosus est
   <font size="2">
    18
   </font>
   possidebunt parvuli stultitiam et astuti expectabunt scientiam
   <font size="2">
    19
   </font>
   iacebunt mali ante bonos et impii ante portas iustorum
   <font size="2">
    20
   </font>
   etiam proximo suo pauper odiosus erit amici vero divitum multi
   <font size="2">
    21
   </font>
   qui despicit proximum suum peccat qui autem miseretur pauperi beatus erit
   <font size="2">
    22
   </font>
   errant qui operantur malum misericordia et veritas praeparant bona
   <font size="2">
    23
   </font>
   in omni opere erit abundantia ubi autem verba sunt plurima frequenter egestas
   <font size="2">
    24
   </font>
   corona sapientium divitiae eorum fatuitas stultorum inprudentia
   <font size="2">
    25
   </font>
   liberat animas testis fidelis et profert mendacia versipellis
   <font size="2">
    26
   </font>
   in timore Domini fiducia fortitudinis et filiis eius erit spes
   <font size="2">
    27
   </font>
   timor Domini fons vitae ut declinet a ruina mortis
   <font size="2">
    28
   </font>
   in multitudine populi dignitas regis et in paucitate plebis ignominia principis
   <font size="2">
    29
   </font>
   qui patiens est multa gubernatur prudentia qui autem inpatiens exaltat stultitiam suam
   <font size="2">
    30
   </font>
   vita carnium sanitas cordis putredo ossuum invidia
   <font size="2">
    31
   </font>
   qui calumniatur egentem exprobrat factori eius honorat autem eum qui miseretur pauperis
   <font size="2">
    32
   </font>
   in malitia sua expelletur impius sperat autem iustus in morte sua
   <font size="2">
    33
   </font>
   in corde prudentis requiescit sapientia et indoctos quoque erudiet
   <font size="2">
    34
   </font>
   iustitia elevat gentem miseros facit populos peccatum
   <font size="2">
    35
   </font>
   acceptus est regi minister intellegens iracundiam eius inutilis sustinebit
  </p>
  <p>
   <a name="15">
   </a>
   [15]
   <font size="2">
    1
   </font>
   responsio mollis frangit iram sermo durus suscitat furorem
   <font size="2">
    2
   </font>
   lingua sapientium ornat scientiam os fatuorum ebullit stultitiam
   <font size="2">
    3
   </font>
   in omni loco oculi Domini contemplantur malos et bonos
   <font size="2">
    4
   </font>
   lingua placabilis lignum vitae quae inmoderata est conteret spiritum
   <font size="2">
    5
   </font>
   stultus inridet disciplinam patris sui qui autem custodit increpationes astutior fiet
   <font size="2">
    6
   </font>
   domus iusti plurima fortitudo et in fructibus impii conturbatur
   <font size="2">
    7
   </font>
   labia sapientium disseminabunt scientiam cor stultorum dissimile erit
   <font size="2">
    8
   </font>
   victimae impiorum abominabiles Domino vota iustorum placabilia
   <font size="2">
    9
   </font>
   abominatio est Domino via impii qui sequitur iustitiam diligetur ab eo
   <font size="2">
    10
   </font>
   doctrina mala deserenti viam qui increpationes odit morietur
   <font size="2">
    11
   </font>
   infernus et perditio coram Domino quanto magis corda filiorum hominum
   <font size="2">
    12
   </font>
   non amat pestilens eum qui se corripit nec ad sapientes graditur
   <font size="2">
    13
   </font>
   cor gaudens exhilarat faciem in maerore animi deicitur spiritus
   <font size="2">
    14
   </font>
   cor sapientis quaerit doctrinam et os stultorum pascetur inperitia
   <font size="2">
    15
   </font>
   omnes dies pauperis mali secura mens quasi iuge convivium
   <font size="2">
    16
   </font>
   melius est parum cum timore Domini quam thesauri magni et insatiabiles
   <font size="2">
    17
   </font>
   melius est vocare ad holera cum caritate quam ad vitulum saginatum cum odio
   <font size="2">
    18
   </font>
   vir iracundus provocat rixas qui patiens est mitigat suscitatas
   <font size="2">
    19
   </font>
   iter pigrorum quasi sepes spinarum via iustorum absque offendiculo
   <font size="2">
    20
   </font>
   filius sapiens laetificat patrem et stultus homo despicit matrem suam
   <font size="2">
    21
   </font>
   stultitia gaudium stulto et vir prudens dirigit gressus
   <font size="2">
    22
   </font>
   dissipantur cogitationes ubi non est consilium ubi vero plures sunt consiliarii confirmantur
   <font size="2">
    23
   </font>
   laetatur homo in sententia oris sui et sermo oportunus est optimus
   <font size="2">
    24
   </font>
   semita vitae super eruditum ut declinet de inferno novissimo
   <font size="2">
    25
   </font>
   domum superborum demolietur Dominus et firmos facit terminos viduae
   <font size="2">
    26
   </font>
   abominatio Domini cogitationes malae et purus sermo pulcherrimus
   <font size="2">
    27
   </font>
   conturbat domum suam qui sectatur avaritiam qui autem odit munera vivet
   <font size="2">
    28
   </font>
   mens iusti meditatur oboedientiam os impiorum redundat malis
   <font size="2">
    29
   </font>
   longe est Dominus ab impiis et orationes iustorum exaudiet
   <font size="2">
    30
   </font>
   lux oculorum laetificat animam fama bona inpinguat ossa
   <font size="2">
    31
   </font>
   auris quae audit increpationes vitae in medio sapientium commorabitur
   <font size="2">
    32
   </font>
   qui abicit disciplinam despicit animam suam qui adquiescit increpationibus possessor est cordis
   <font size="2">
    33
   </font>
   timor Domini disciplina sapientiae et gloriam praecedit humilitas
  </p>
  <p>
   <a name="16">
   </a>
   [16]
   <font size="2">
    1
   </font>
   hominis est animum praeparare et Dei gubernare linguam
   <font size="2">
    2
   </font>
   omnes viae hominum patent oculis eius spirituum ponderator est Dominus
   <font size="2">
    3
   </font>
   revela Domino opera tua et dirigentur cogitationes tuae
   <font size="2">
    4
   </font>
   universa propter semet ipsum operatus est Dominus impium quoque ad diem malum
   <font size="2">
    5
   </font>
   abominatio Domini omnis arrogans etiam si manus ad manum fuerit non erit innocens
   <font size="2">
    6
   </font>
   misericordia et veritate redimitur iniquitas et in timore Domini declinatur a malo
   <font size="2">
    7
   </font>
   cum placuerint Domino viae hominis inimicos quoque eius convertet ad pacem
   <font size="2">
    8
   </font>
   melius est parum cum iustitia quam multi fructus cum iniquitate
   <font size="2">
    9
   </font>
   cor hominis disponet viam suam sed Domini est dirigere gressus eius
   <font size="2">
    10
   </font>
   divinatio in labiis regis in iudicio non errabit os eius
   <font size="2">
    11
   </font>
   pondus et statera iudicia Domini sunt et opera eius omnes lapides sacculi
   <font size="2">
    12
   </font>
   abominabiles regi qui agunt impie quoniam iustitia firmatur solium
   <font size="2">
    13
   </font>
   voluntas regum labia iusta qui recta loquitur diligetur
   <font size="2">
    14
   </font>
   indignatio regis nuntii mortis et vir sapiens placabit eam
   <font size="2">
    15
   </font>
   in hilaritate vultus regis vita et clementia eius quasi imber serotinus
   <font size="2">
    16
   </font>
   posside sapientiam quia auro melior est et adquire prudentiam quia pretiosior est argento
   <font size="2">
    17
   </font>
   semita iustorum declinat mala custos animae suae servat viam suam
   <font size="2">
    18
   </font>
   contritionem praecedit superbia et ante ruinam exaltatur spiritus
   <font size="2">
    19
   </font>
   melius est humiliari cum mitibus quam dividere spolia cum superbis
   <font size="2">
    20
   </font>
   eruditus in verbo repperiet bona et qui in Domino sperat beatus est
   <font size="2">
    21
   </font>
   qui sapiens corde est appellabitur prudens et qui dulcis eloquio maiora percipiet
   <font size="2">
    22
   </font>
   fons vitae eruditio possidentis doctrina stultorum fatuitas
   <font size="2">
    23
   </font>
   cor sapientis erudiet os eius et labiis illius addet gratiam
   <font size="2">
    24
   </font>
   favus mellis verba conposita dulcedo animae et sanitas ossuum
   <font size="2">
    25
   </font>
   est via quae videtur homini recta et novissimum eius ducit ad mortem
   <font size="2">
    26
   </font>
   anima laborantis laborat sibi quia conpulit eum os suum
   <font size="2">
    27
   </font>
   vir impius fodit malum et in labiis eius ignis ardescit
   <font size="2">
    28
   </font>
   homo perversus suscitat lites et verbosus separat principes
   <font size="2">
    29
   </font>
   vir iniquus lactat amicum suum et ducit eum per viam non bonam
   <font size="2">
    30
   </font>
   qui adtonitis oculis cogitat prava mordens labia sua perficit malum
   <font size="2">
    31
   </font>
   corona dignitatis senectus in viis iustitiae repperietur
   <font size="2">
    32
   </font>
   melior est patiens viro forte et qui dominatur animo suo expugnatore urbium
   <font size="2">
    33
   </font>
   sortes mittuntur in sinu sed a Domino temperantur
  </p>
  <p>
   <a name="17">
   </a>
   [17]
   <font size="2">
    1
   </font>
   melior est buccella sicca cum gaudio quam domus plena victimis cum iurgio
   <font size="2">
    2
   </font>
   servus sapiens dominabitur filiis stultis et inter fratres hereditatem dividet
   <font size="2">
    3
   </font>
   sicut igne probatur argentum et aurum camino ita corda probat Dominus
   <font size="2">
    4
   </font>
   malus oboedit linguae iniquae et fallax obtemperat labiis mendacibus
   <font size="2">
    5
   </font>
   qui despicit pauperem exprobrat factori eius et qui in ruina laetatur alterius non erit inpunitus
   <font size="2">
    6
   </font>
   corona senum filii filiorum et gloria filiorum patres sui
   <font size="2">
    7
   </font>
   non decent stultum verba conposita nec principem labium mentiens
   <font size="2">
    8
   </font>
   gemma gratissima expectatio praestolantis quocumque se verterit prudenter intellegit
   <font size="2">
    9
   </font>
   qui celat delictum quaerit amicitias qui altero sermone repetit separat foederatos
   <font size="2">
    10
   </font>
   plus proficit correptio apud prudentem quam centum plagae apud stultum
   <font size="2">
    11
   </font>
   semper iurgia quaerit malus angelus autem crudelis mittetur contra eum
   <font size="2">
    12
   </font>
   expedit magis ursae occurrere raptis fetibus quam fatuo confidenti sibi in stultitia sua
   <font size="2">
    13
   </font>
   qui reddit mala pro bonis non recedet malum de domo eius
   <font size="2">
    14
   </font>
   qui dimittit aquam caput est iurgiorum et antequam patiatur contumeliam iudicium deserit
   <font size="2">
    15
   </font>
   et qui iustificat impium et qui condemnat iustum abominabilis est uterque apud Dominum
   <font size="2">
    16
   </font>
   quid prodest habere divitias stultum cum sapientiam emere non possit
   <font size="2">
    17
   </font>
   omni tempore diligit qui amicus est et frater in angustiis conprobatur
   <font size="2">
    18
   </font>
   homo stultus plaudet manibus cum spoponderit pro amico suo
   <font size="2">
    19
   </font>
   qui meditatur discordiam diligit rixas et qui exaltat ostium quaerit ruinam
   <font size="2">
    20
   </font>
   qui perversi cordis est non inveniet bonum et qui vertit linguam incidet in malum
   <font size="2">
    21
   </font>
   natus est stultus in ignominiam suam sed nec pater in fatuo laetabitur
   <font size="2">
    22
   </font>
   animus gaudens aetatem floridam facit spiritus tristis exsiccat ossa
   <font size="2">
    23
   </font>
   munera de sinu impius accipit ut pervertat semitas iudicii
   <font size="2">
    24
   </font>
   in facie prudentis lucet sapientia oculi stultorum in finibus terrae
   <font size="2">
    25
   </font>
   ira patris filius stultus et dolor matris quae genuit eum
   <font size="2">
    26
   </font>
   non est bonum damnum inferre iusto nec percutere principem qui recta iudicat
   <font size="2">
    27
   </font>
   qui moderatur sermones suos doctus et prudens est et pretiosi spiritus vir eruditus
   <font size="2">
    28
   </font>
   stultus quoque si tacuerit sapiens putabitur et si conpresserit labia sua intellegens
  </p>
  <p>
   <a name="18">
   </a>
   [18]
   <font size="2">
    1
   </font>
   occasiones quaerit qui vult recedere ab amico omni tempore erit exprobrabilis
   <font size="2">
    2
   </font>
   non recipit stultus verba prudentiae nisi ea dixeris quae versantur in corde eius
   <font size="2">
    3
   </font>
   impius cum in profundum venerit peccatorum contemnit sed sequitur eum ignominia et obprobrium
   <font size="2">
    4
   </font>
   aqua profunda verba ex ore viri et torrens redundans fons sapientiae
   <font size="2">
    5
   </font>
   accipere personam impii non est bonum ut declines a veritate iudicii
   <font size="2">
    6
   </font>
   labia stulti inmiscunt se rixis et os eius iurgia provocat
   <font size="2">
    7
   </font>
   os stulti contritio eius et labia illius ruina animae eius
   <font size="2">
    8
   </font>
   verba bilinguis quasi simplicia et ipsa perveniunt usque ad interiora ventris
   <font size="2">
    9
   </font>
   qui mollis et dissolutus est in opere suo frater est sua opera dissipantis
   <font size="2">
    10
   </font>
   turris fortissima nomen Domini ad ipsum currit iustus et exaltabitur
   <font size="2">
    11
   </font>
   substantia divitis urbs roboris eius et quasi murus validus circumdans eum
   <font size="2">
    12
   </font>
   antequam conteratur exaltatur cor hominis et antequam glorificetur humiliatur
   <font size="2">
    13
   </font>
   qui prius respondit quam audiat stultum se esse demonstrat et confusione dignum
   <font size="2">
    14
   </font>
   spiritus viri sustentat inbecillitatem suam spiritum vero ad irascendum facilem quis poterit sustinere
   <font size="2">
    15
   </font>
   cor prudens possidebit scientiam et auris sapientium quaerit doctrinam
   <font size="2">
    16
   </font>
   donum hominis dilatat viam eius et ante principes spatium ei facit
   <font size="2">
    17
   </font>
   iustus prior est accusator sui venit amicus eius et investigavit eum
   <font size="2">
    18
   </font>
   contradictiones conprimit sors et inter potentes quoque diiudicat
   <font size="2">
    19
   </font>
   frater qui adiuvatur a fratre quasi civitas firma et iudicia quasi vectes urbium
   <font size="2">
    20
   </font>
   de fructu oris viri replebitur venter eius et genimina labiorum illius saturabunt eum
   <font size="2">
    21
   </font>
   mors et vita in manu linguae qui diligunt eam comedent fructus eius
   <font size="2">
    22
   </font>
   qui invenit mulierem invenit bonum et hauriet iucunditatem a Domino
   <font size="2">
    23
   </font>
   cum obsecrationibus loquetur pauper et dives effabitur rigide
   <font size="2">
    24
   </font>
   vir amicalis ad societatem magis amicus erit quam frater
  </p>
  <p>
   <a name="19">
   </a>
   [19]
   <font size="2">
    1
   </font>
   melior est pauper qui ambulat in simplicitate sua quam torquens labia insipiens
   <font size="2">
    2
   </font>
   ubi non est scientia animae non est bonum et qui festinus est pedibus offendit
   <font size="2">
    3
   </font>
   stultitia hominis subplantat gressus eius et contra Deum fervet animo suo
   <font size="2">
    4
   </font>
   divitiae addunt amicos plurimos a paupere autem et hii quos habuit separantur
   <font size="2">
    5
   </font>
   testis falsus non erit inpunitus et qui mendacia loquitur non effugiet
   <font size="2">
    6
   </font>
   multi colunt personam potentis et amici sunt dona tribuenti
   <font size="2">
    7
   </font>
   fratres hominis pauperis oderunt eum insuper et amici procul recesserunt ab eo qui tantum verba sectatur nihil habebit
   <font size="2">
    8
   </font>
   qui autem possessor est mentis diligit animam suam et custos prudentiae inveniet bona
   <font size="2">
    9
   </font>
   testis falsus non erit inpunitus et qui loquitur mendacia peribit
   <font size="2">
    10
   </font>
   non decent stultum deliciae nec servum dominari principibus
   <font size="2">
    11
   </font>
   doctrina viri per patientiam noscitur et gloria eius est iniqua praetergredi
   <font size="2">
    12
   </font>
   sicut fremitus leonis ita et regis ira et sicut ros super herbam ita hilaritas eius
   <font size="2">
    13
   </font>
   dolor patris filius stultus et tecta iugiter perstillantia litigiosa mulier
   <font size="2">
    14
   </font>
   domus et divitiae dantur a patribus a Domino autem proprie uxor prudens
   <font size="2">
    15
   </font>
   pigredo inmittit soporem et anima dissoluta esuriet
   <font size="2">
    16
   </font>
   qui custodit mandatum custodit animam suam qui autem neglegit vias suas mortificabitur
   <font size="2">
    17
   </font>
   feneratur Domino qui miseretur pauperis et vicissitudinem suam reddet ei
   <font size="2">
    18
   </font>
   erudi filium tuum ne desperes ad interfectionem autem eius ne ponas animam tuam
   <font size="2">
    19
   </font>
   qui inpatiens est sustinebit damnum et cum rapuerit aliud adponet
   <font size="2">
    20
   </font>
   audi consilium et suscipe disciplinam ut sis sapiens in novissimis tuis
   <font size="2">
    21
   </font>
   multae cogitationes in corde viri voluntas autem Domini permanebit
   <font size="2">
    22
   </font>
   homo indigens misericors est et melior pauper quam vir mendax
   <font size="2">
    23
   </font>
   timor Domini ad vitam et in plenitudine commorabitur absque visitatione pessimi
   <font size="2">
    24
   </font>
   abscondit piger manum suam sub ascella nec ad os suum adplicat eam
   <font size="2">
    25
   </font>
   pestilente flagellato stultus sapientior erit sin autem corripueris sapientem intelleget disciplinam
   <font size="2">
    26
   </font>
   qui adfligit patrem et fugat matrem ignominiosus est et infelix
   <font size="2">
    27
   </font>
   non cesses fili audire doctrinam nec ignores sermones scientiae
   <font size="2">
    28
   </font>
   testis iniquus deridet iudicium et os impiorum devorat iniquitatem
   <font size="2">
    29
   </font>
   parata sunt derisoribus iudicia et mallei percutientes stultorum corporibus
  </p>
  <p>
   <a name="20">
   </a>
   [20]
   <font size="2">
    1
   </font>
   luxuriosa res vinum et tumultuosa ebrietas quicumque his delectatur non erit sapiens
   <font size="2">
    2
   </font>
   sicut rugitus leonis ita terror regis qui provocat eum peccat in animam suam
   <font size="2">
    3
   </font>
   honor est homini qui separat se a contentionibus omnes autem stulti miscentur contumeliis
   <font size="2">
    4
   </font>
   propter frigus piger arare noluit mendicabit ergo aestate et non dabitur ei
   <font size="2">
    5
   </font>
   sicut aqua profunda sic consilium in corde viri sed homo sapiens exhauriet illud
   <font size="2">
    6
   </font>
   multi homines misericordes vocantur virum autem fidelem quis inveniet
   <font size="2">
    7
   </font>
   iustus qui ambulat in simplicitate sua beatos post se filios derelinquet
   <font size="2">
    8
   </font>
   rex qui sedet in solio iudicii dissipat omne malum intuitu suo
   <font size="2">
    9
   </font>
   quis potest dicere mundum est cor meum purus sum a peccato
   <font size="2">
    10
   </font>
   pondus et pondus mensura et mensura utrumque abominabile est apud Deum
   <font size="2">
    11
   </font>
   ex studiis suis intellegitur puer si munda et si recta sint opera eius
   <font size="2">
    12
   </font>
   aurem audientem et oculum videntem Dominus fecit utrumque
   <font size="2">
    13
   </font>
   noli diligere somnum ne te egestas opprimat aperi oculos tuos et saturare panibus
   <font size="2">
    14
   </font>
   malum est malum est dicit omnis emptor et cum recesserit tunc gloriabitur
   <font size="2">
    15
   </font>
   est aurum et multitudo gemmarum vas autem pretiosum labia scientiae
   <font size="2">
    16
   </font>
   tolle vestimentum eius qui fideiussor extitit alieni et pro extraneis aufer pignus ab eo
   <font size="2">
    17
   </font>
   suavis est homini panis mendacii et postea implebitur os eius calculo
   <font size="2">
    18
   </font>
   cogitationes consiliis roborantur et gubernaculis tractanda sunt bella
   <font size="2">
    19
   </font>
   ei qui revelat mysteria et ambulat fraudulenter et dilatat labia sua ne commiscearis
   <font size="2">
    20
   </font>
   qui maledicit patri suo et matri extinguetur lucerna eius in mediis tenebris
   <font size="2">
    21
   </font>
   hereditas ad quam festinatur in principio in novissimo benedictione carebit
   <font size="2">
    22
   </font>
   ne dicas reddam malum expecta Dominum et liberabit te
   <font size="2">
    23
   </font>
   abominatio est apud Deum pondus et pondus statera dolosa non est bona
   <font size="2">
    24
   </font>
   a Domino diriguntur gressus viri quis autem hominum intellegere potest viam suam
   <font size="2">
    25
   </font>
   ruina est hominis devorare sanctos et post vota tractare
   <font size="2">
    26
   </font>
   dissipat impios rex sapiens et curvat super eos fornicem
   <font size="2">
    27
   </font>
   lucerna Domini spiraculum hominis quae investigat omnia secreta ventris
   <font size="2">
    28
   </font>
   misericordia et veritas custodiunt regem et roboratur clementia thronus eius
   <font size="2">
    29
   </font>
   exultatio iuvenum fortitudo eorum et dignitas senum canities
   <font size="2">
    30
   </font>
   livor vulneris absterget mala et plagae in secretioribus ventris
  </p>
  <p>
   <a name="21">
   </a>
   [21]
   <font size="2">
    1
   </font>
   sicut divisiones aquarum ita cor regis in manu Domini quocumque voluerit inclinabit illud
   <font size="2">
    2
   </font>
   omnis via viri recta sibi videtur adpendit autem corda Dominus
   <font size="2">
    3
   </font>
   facere misericordiam et iudicium magis placent Domino quam victimae
   <font size="2">
    4
   </font>
   exaltatio oculorum et dilatatio cordis lucerna impiorum peccatum
   <font size="2">
    5
   </font>
   cogitationes robusti semper in abundantia omnis autem piger semper in egestate
   <font size="2">
    6
   </font>
   qui congregat thesauros lingua mendacii vanus est et inpingetur ad laqueos mortis
   <font size="2">
    7
   </font>
   rapinae impiorum detrahent eos quia noluerunt facere iudicium
   <font size="2">
    8
   </font>
   perversa via viri aliena est qui autem mundus est rectum opus eius
   <font size="2">
    9
   </font>
   melius est sedere in angulo domatis quam cum muliere litigiosa et in domo communi
   <font size="2">
    10
   </font>
   anima impii desiderat malum non miserebitur proximo suo
   <font size="2">
    11
   </font>
   multato pestilente sapientior erit parvulus et si sectetur sapientem sumet scientiam
   <font size="2">
    12
   </font>
   excogitat iustus de domo impii ut detrahat impios in malum
   <font size="2">
    13
   </font>
   qui obturat aurem suam ad clamorem pauperis et ipse clamabit et non exaudietur
   <font size="2">
    14
   </font>
   munus absconditum extinguet iras et donum in sinu indignationem maximam
   <font size="2">
    15
   </font>
   gaudium iusto est facere iudicium et pavor operantibus iniquitatem
   <font size="2">
    16
   </font>
   vir qui erraverit a via doctrinae in coetu gigantum commorabitur
   <font size="2">
    17
   </font>
   qui diligit epulas in egestate erit qui amat vinum et pinguia non ditabitur
   <font size="2">
    18
   </font>
   pro iusto datur impius et pro rectis iniquus
   <font size="2">
    19
   </font>
   melius est habitare in terra deserta quam cum muliere rixosa et iracunda
   <font size="2">
    20
   </font>
   thesaurus desiderabilis et oleum in habitaculo iusti et inprudens homo dissipabit illud
   <font size="2">
    21
   </font>
   qui sequitur iustitiam et misericordiam inveniet vitam et iustitiam et gloriam
   <font size="2">
    22
   </font>
   civitatem fortium ascendit sapiens et destruxit robur fiduciae eius
   <font size="2">
    23
   </font>
   qui custodit os suum et linguam suam custodit ab angustiis animam suam
   <font size="2">
    24
   </font>
   superbus et arrogans vocatur indoctus qui in ira operatur superbiam
   <font size="2">
    25
   </font>
   desideria occidunt pigrum noluerunt enim quicquam manus eius operari
   <font size="2">
    26
   </font>
   tota die concupiscit et desiderat qui autem iustus est tribuet et non cessabit
   <font size="2">
    27
   </font>
   hostiae impiorum abominabiles quia offeruntur ex scelere
   <font size="2">
    28
   </font>
   testis mendax peribit vir oboediens loquitur victoriam
   <font size="2">
    29
   </font>
   vir impius procaciter obfirmat vultum suum qui autem rectus est corrigit viam suam
   <font size="2">
    30
   </font>
   non est sapientia non est prudentia non est consilium contra Dominum
   <font size="2">
    31
   </font>
   equus paratur ad diem belli Dominus autem salutem tribuet
  </p>
  <p>
   <a name="22">
   </a>
   [22]
   <font size="2">
    1
   </font>
   melius est nomen bonum quam divitiae multae super argentum et aurum gratia bona
   <font size="2">
    2
   </font>
   dives et pauper obviaverunt sibi utriusque operator est Dominus
   <font size="2">
    3
   </font>
   callidus vidit malum et abscondit se innocens pertransiit et adflictus est damno
   <font size="2">
    4
   </font>
   finis modestiae timor Domini divitiae et gloria et vita
   <font size="2">
    5
   </font>
   arma et gladii in via perversi custos animae suae longe recedit ab eis
   <font size="2">
    6
   </font>
   proverbium est adulescens iuxta viam suam etiam cum senuerit non recedet ab ea
   <font size="2">
    7
   </font>
   dives pauperibus imperat et qui accipit mutuum servus est fenerantis
   <font size="2">
    8
   </font>
   qui seminat iniquitatem metet mala et virga irae suae consummabitur
   <font size="2">
    9
   </font>
   qui pronus est ad misericordiam benedicetur de panibus enim suis dedit pauperi
   <font size="2">
    10
   </font>
   eice derisorem et exibit cum eo iurgium cessabuntque causae et contumeliae
   <font size="2">
    11
   </font>
   qui diligit cordis munditiam propter gratiam labiorum suorum habebit amicum regem
   <font size="2">
    12
   </font>
   oculi Domini custodiunt scientiam et subplantantur verba iniqui
   <font size="2">
    13
   </font>
   dicit piger leo foris in medio platearum occidendus sum
   <font size="2">
    14
   </font>
   fovea profunda os alienae cui iratus est Dominus incidet in eam
   <font size="2">
    15
   </font>
   stultitia conligata est in corde pueri et virga disciplinae fugabit eam
   <font size="2">
    16
   </font>
   qui calumniatur pauperem ut augeat divitias suas dabit ipse ditiori et egebit
   <font size="2">
    17
   </font>
   inclina aurem tuam et audi verba sapientium adpone autem cor ad doctrinam meam
   <font size="2">
    18
   </font>
   quae pulchra erit tibi cum servaveris eam in ventre tuo et redundabit in labiis tuis
   <font size="2">
    19
   </font>
   ut sit in Domino fiducia tua unde et ostendi eam tibi hodie
   <font size="2">
    20
   </font>
   ecce descripsi eam tibi tripliciter in cogitationibus et scientia
   <font size="2">
    21
   </font>
   ut ostenderem tibi firmitatem et eloquia veritatis respondere ex his illi qui misit te
   <font size="2">
    22
   </font>
   non facias violentiam pauperi quia pauper est neque conteras egenum in porta
   <font size="2">
    23
   </font>
   quia Dominus iudicabit causam eius et configet eos qui confixerint animam eius
   <font size="2">
    24
   </font>
   noli esse amicus homini iracundo neque ambules cum viro furioso
   <font size="2">
    25
   </font>
   ne forte discas semitas eius et sumas scandalum animae tuae
   <font size="2">
    26
   </font>
   noli esse cum his qui defigunt manus suas et qui vades se offerunt pro debitis
   <font size="2">
    27
   </font>
   si enim non habes unde restituas quid causae est ut tollat operimentum de cubili tuo
   <font size="2">
    28
   </font>
   ne transgrediaris terminos antiquos quos posuerunt patres tui
   <font size="2">
    29
   </font>
   vidisti virum velocem in opere suo coram regibus stabit nec erit ante ignobiles
  </p>
  <p>
   <a name="23">
   </a>
   [23]
   <font size="2">
    1
   </font>
   quando sederis ut comedas cum principe diligenter adtende quae posita sunt ante faciem tuam
   <font size="2">
    2
   </font>
   et statue cultrum in gutture tuo si tamen habes in potestate animam tuam
   <font size="2">
    3
   </font>
   ne desideres de cibis eius in quo est panis mendacii
   <font size="2">
    4
   </font>
   noli laborare ut diteris sed prudentiae tuae pone modum
   <font size="2">
    5
   </font>
   ne erigas oculos tuos ad opes quas habere non potes quia facient sibi pinnas quasi aquilae et avolabunt in caelum
   <font size="2">
    6
   </font>
   ne comedas cum homine invido et ne desideres cibos eius
   <font size="2">
    7
   </font>
   quoniam in similitudinem arioli et coniectoris aestimat quod ignorat comede et bibe dicet tibi et mens eius non est tecum
   <font size="2">
    8
   </font>
   cibos quos comederas evomes et perdes pulchros sermones tuos
   <font size="2">
    9
   </font>
   in auribus insipientium ne loquaris quia despicient doctrinam eloquii tui
   <font size="2">
    10
   </font>
   ne adtingas terminos parvulorum et agrum pupillorum ne introeas
   <font size="2">
    11
   </font>
   propinquus enim eorum Fortis est et ipse iudicabit contra te causam illorum
   <font size="2">
    12
   </font>
   ingrediatur ad doctrinam cor tuum et aures tuae ad verba scientiae
   <font size="2">
    13
   </font>
   noli subtrahere a puero disciplinam si enim percusseris eum virga non morietur
   <font size="2">
    14
   </font>
   tu virga percuties eum et animam eius de inferno liberabis
   <font size="2">
    15
   </font>
   fili mi si sapiens fuerit animus tuus gaudebit tecum cor meum
   <font size="2">
    16
   </font>
   et exultabunt renes mei cum locuta fuerint rectum labia tua
   <font size="2">
    17
   </font>
   non aemuletur cor tuum peccatores sed in timore Domini esto tota die
   <font size="2">
    18
   </font>
   quia habebis spem in novissimo et praestolatio tua non auferetur
   <font size="2">
    19
   </font>
   audi fili mi et esto sapiens et dirige in via animum tuum
   <font size="2">
    20
   </font>
   noli esse in conviviis potatorum nec in comesationibus eorum qui carnes ad vescendum conferunt
   <font size="2">
    21
   </font>
   quia vacantes potibus et dantes symbola consumentur et vestietur pannis dormitatio
   <font size="2">
    22
   </font>
   audi patrem tuum qui genuit te et ne contemnas cum senuerit mater tua
   <font size="2">
    23
   </font>
   veritatem eme et noli vendere sapientiam et doctrinam et intellegentiam
   <font size="2">
    24
   </font>
   exultat gaudio pater iusti qui sapientem genuit laetabitur in eo
   <font size="2">
    25
   </font>
   gaudeat pater tuus et mater tua et exultet quae genuit te
   <font size="2">
    26
   </font>
   praebe fili mi cor tuum mihi et oculi tui vias meas custodiant
   <font size="2">
    27
   </font>
   fovea enim profunda est meretrix et puteus angustus aliena
   <font size="2">
    28
   </font>
   insidiatur in via quasi latro et quos incautos viderit interficit
   <font size="2">
    29
   </font>
   cui vae cuius patri vae cui rixae cui foveae cui sine causa vulnera cui suffusio oculorum
   <font size="2">
    30
   </font>
   nonne his qui morantur in vino et student calicibus epotandis
   <font size="2">
    31
   </font>
   ne intuearis vinum quando flavescit cum splenduerit in vitro color eius ingreditur blande
   <font size="2">
    32
   </font>
   sed in novissimo mordebit ut coluber et sicut regulus venena diffundet
   <font size="2">
    33
   </font>
   oculi tui videbunt extraneas et cor tuum loquetur perversa
   <font size="2">
    34
   </font>
   et eris sicut dormiens in medio mari et quasi sopitus gubernator amisso clavo
   <font size="2">
    35
   </font>
   et dices verberaverunt me sed non dolui traxerunt me et ego non sensi quando evigilabo et rursum vina repperiam
  </p>
  <p>
   <a name="24">
   </a>
   [24]
   <font size="2">
    1
   </font>
   ne aemuleris viros malos nec desideres esse cum eis
   <font size="2">
    2
   </font>
   quia rapinas meditatur mens eorum et fraudes labia eorum loquuntur
   <font size="2">
    3
   </font>
   sapientia aedificabitur domus et prudentia roborabitur
   <font size="2">
    4
   </font>
   in doctrina replebuntur cellaria universa substantia pretiosa et pulcherrima
   <font size="2">
    5
   </font>
   vir sapiens et fortis est et vir doctus robustus et validus
   <font size="2">
    6
   </font>
   quia cum dispositione initur bellum et erit salus ubi multa consilia sunt
   <font size="2">
    7
   </font>
   excelsa stulto sapientia in porta non aperiet os suum
   <font size="2">
    8
   </font>
   qui cogitat malefacere stultus vocabitur
   <font size="2">
    9
   </font>
   cogitatio stulti peccatum est et abominatio hominum detractor
   <font size="2">
    10
   </font>
   si desperaveris lassus in die angustiae inminuetur fortitudo tua
   <font size="2">
    11
   </font>
   erue eos qui ducuntur ad mortem et qui trahuntur ad interitum liberare ne cesses
   <font size="2">
    12
   </font>
   si dixeris vires non suppetunt qui inspector est cordis ipse intellegit et servatorem animae tuae nihil fallit reddetque homini iuxta opera sua
   <font size="2">
    13
   </font>
   comede fili mi mel quia bonum est et favum dulcissimum gutturi tuo
   <font size="2">
    14
   </font>
   sic et doctrina sapientiae animae tuae quam cum inveneris habebis in novissimis et spes tua non peribit
   <font size="2">
    15
   </font>
   ne insidieris et quaeras impietatem in domo iusti neque vastes requiem eius
   <font size="2">
    16
   </font>
   septies enim cadet iustus et resurget impii autem corruent in malum
   <font size="2">
    17
   </font>
   cum ceciderit inimicus tuus ne gaudeas et in ruina eius ne exultet cor tuum
   <font size="2">
    18
   </font>
   ne forte videat Dominus et displiceat ei et auferat ab eo iram suam
   <font size="2">
    19
   </font>
   ne contendas cum pessimis nec aemuleris impios
   <font size="2">
    20
   </font>
   quoniam non habent futurorum spem mali et lucerna impiorum extinguetur
   <font size="2">
    21
   </font>
   time Dominum fili mi et regem et cum detractoribus non commiscearis
   <font size="2">
    22
   </font>
   quoniam repente consurget perditio eorum et ruinam utriusque quis novit
   <font size="2">
    23
   </font>
   haec quoque sapientibus cognoscere personam in iudicio non est bonum
   <font size="2">
    24
   </font>
   qui dicit impio iustus es maledicent ei populi et detestabuntur eum tribus
   <font size="2">
    25
   </font>
   qui arguunt laudabuntur et super ipsos veniet benedictio
   <font size="2">
    26
   </font>
   labia deosculabitur qui recta verba respondet
   <font size="2">
    27
   </font>
   praepara foris opus tuum et diligenter exerce agrum tuum ut postea aedifices domum tuam
   <font size="2">
    28
   </font>
   ne sis testis frustra contra proximum tuum nec lactes quemquam labiis tuis
   <font size="2">
    29
   </font>
   ne dicas quomodo fecit mihi sic faciam ei reddam unicuique secundum opus suum
   <font size="2">
    30
   </font>
   per agrum hominis pigri transivi et per vineam viri stulti
   <font size="2">
    31
   </font>
   et ecce totum repleverant urticae operuerant superficiem eius spinae et maceria lapidum destructa erat
   <font size="2">
    32
   </font>
   quod cum vidissem posui in corde meo et exemplo didici disciplinam
   <font size="2">
    33
   </font>
   parum inquam dormies modicum dormitabis pauxillum manus conseres ut quiescas
   <font size="2">
    34
   </font>
   et veniet quasi cursor egestas tua et mendicitas quasi vir armatus
  </p>
  <p>
   <a name="25">
   </a>
   [25]
   <font size="2">
    1
   </font>
   haec quoque parabolae Salomonis quas transtulerunt viri Ezechiae regis Iuda
   <font size="2">
    2
   </font>
   gloria Dei celare verbum et gloria regum investigare sermonem
   <font size="2">
    3
   </font>
   caelum sursum et terra deorsum et cor regum inscrutabile
   <font size="2">
    4
   </font>
   aufer robiginem de argento et egredietur vas purissimum
   <font size="2">
    5
   </font>
   aufer impietatem de vultu regis et firmabitur iustitia thronus eius
   <font size="2">
    6
   </font>
   ne gloriosus appareas coram rege et in loco magnorum ne steteris
   <font size="2">
    7
   </font>
   melius est enim ut dicatur tibi ascende huc quam ut humilieris coram principe
   <font size="2">
    8
   </font>
   quae viderunt oculi tui ne proferas in iurgio cito ne postea emendare non possis cum dehonestaveris amicum tuum
   <font size="2">
    9
   </font>
   causam tuam tracta cum amico tuo et secretum extraneo non reveles
   <font size="2">
    10
   </font>
   ne forte insultet tibi cum audierit et exprobrare non cesset
   <font size="2">
    11
   </font>
   mala aurea in lectis argenteis qui loquitur verbum in tempore suo
   <font size="2">
    12
   </font>
   inauris aurea et margaritum fulgens qui arguit sapientem et aurem oboedientem
   <font size="2">
    13
   </font>
   sicut frigus nivis in die messis ita legatus fidelis ei qui misit eum animam illius requiescere facit
   <font size="2">
    14
   </font>
   nubes et ventus et pluviae non sequentes vir gloriosus et promissa non conplens
   <font size="2">
    15
   </font>
   patientia lenietur princeps et lingua mollis confringet duritiam
   <font size="2">
    16
   </font>
   mel invenisti comede quod sufficit tibi ne forte saturatus evomas illud
   <font size="2">
    17
   </font>
   subtrahe pedem tuum de domo proximi tui nequando satiatus oderit te
   <font size="2">
    18
   </font>
   iaculum et gladius et sagitta acuta homo qui loquitur contra proximum suum testimonium falsum
   <font size="2">
    19
   </font>
   dens putridus et pes lapsus qui sperat super infideli in die angustiae
   <font size="2">
    20
   </font>
   et amittit pallium in die frigoris acetum in nitro et qui cantat carmina cordi pessimo
   <font size="2">
    21
   </font>
   si esurierit inimicus tuus ciba illum et si sitierit da ei aquam bibere
   <font size="2">
    22
   </font>
   prunam enim congregabis super caput eius et Dominus reddet tibi
   <font size="2">
    23
   </font>
   ventus aquilo dissipat pluvias et facies tristis linguam detrahentem
   <font size="2">
    24
   </font>
   melius est sedere in angulo domatis quam cum muliere litigiosa et in domo communi
   <font size="2">
    25
   </font>
   aqua frigida animae sitienti et nuntius bonus de terra longinqua
   <font size="2">
    26
   </font>
   fons turbatus pede et vena corrupta iustus cadens coram impio
   <font size="2">
    27
   </font>
   sicut qui mel multum comedit non est ei bonum sic qui scrutator est maiestatis opprimitur gloria
   <font size="2">
    28
   </font>
   sicut urbs patens et absque murorum ambitu ita vir qui non potest in loquendo cohibere spiritum suum
  </p>
  <p>
   <a name="26">
   </a>
   [26]
   <font size="2">
    1
   </font>
   quomodo nix aestate et pluvia in messe sic indecens est stulto gloria
   <font size="2">
    2
   </font>
   sicut avis ad alia transvolans et passer quolibet vadens sic maledictum frustra prolatum in quempiam superveniet
   <font size="2">
    3
   </font>
   flagellum equo et camus asino et virga dorso inprudentium
   <font size="2">
    4
   </font>
   ne respondeas stulto iuxta stultitiam suam ne efficiaris ei similis
   <font size="2">
    5
   </font>
   responde stulto iuxta stultitiam suam ne sibi sapiens esse videatur
   <font size="2">
    6
   </font>
   claudus pedibus et iniquitatem bibens qui mittit verba per nuntium stultum
   <font size="2">
    7
   </font>
   quomodo pulchras frustra habet claudus tibias sic indecens est in ore stultorum parabola
   <font size="2">
    8
   </font>
   sicut qui mittit lapidem in acervum Mercurii ita qui tribuit insipienti honorem
   <font size="2">
    9
   </font>
   quomodo si spina nascatur in manu temulenti sic parabola in ore stultorum
   <font size="2">
    10
   </font>
   iudicium determinat causas et qui inponit stulto silentium iras mitigat
   <font size="2">
    11
   </font>
   sicut canis qui revertitur ad vomitum suum sic inprudens qui iterat stultitiam suam
   <font size="2">
    12
   </font>
   vidisti hominem sapientem sibi videri magis illo spem habebit stultus
   <font size="2">
    13
   </font>
   dicit piger leaena in via leo in itineribus
   <font size="2">
    14
   </font>
   sicut ostium vertitur in cardine suo ita piger in lectulo suo
   <font size="2">
    15
   </font>
   abscondit piger manus sub ascellas suas et laborat si ad os suum eas converterit
   <font size="2">
    16
   </font>
   sapientior sibi piger videtur septem viris loquentibus sententias
   <font size="2">
    17
   </font>
   sicut qui adprehendit auribus canem sic qui transit et inpatiens commiscetur rixae alterius
   <font size="2">
    18
   </font>
   sicut noxius est qui mittit lanceas et sagittas et mortem
   <font size="2">
    19
   </font>
   sic vir qui fraudulenter nocet amico suo et cum fuerit deprehensus dicit ludens feci
   <font size="2">
    20
   </font>
   cum defecerint ligna extinguetur ignis et susurrone subtracto iurgia conquiescunt
   <font size="2">
    21
   </font>
   sicut carbones ad prunam et ligna ad ignem sic homo iracundus suscitat rixas
   <font size="2">
    22
   </font>
   verba susurronis quasi simplicia et ipsa perveniunt ad intima ventris
   <font size="2">
    23
   </font>
   quomodo si argento sordido ornare velis vas fictile sic labia tumentia cum pessimo corde sociata
   <font size="2">
    24
   </font>
   labiis suis intellegitur inimicus cum in corde tractaverit dolos
   <font size="2">
    25
   </font>
   quando submiserit vocem suam ne credideris ei quoniam septem nequitiae sunt in corde illius
   <font size="2">
    26
   </font>
   qui operit odium fraudulenter revelabitur malitia eius in concilio
   <font size="2">
    27
   </font>
   qui fodit foveam incidet in eam et qui volvit lapidem revertetur ad eum
   <font size="2">
    28
   </font>
   lingua fallax non amat veritatem et os lubricum operatur ruinas
  </p>
  <p>
   <a name="27">
   </a>
   [27]
   <font size="2">
    1
   </font>
   ne glorieris in crastinum ignorans quid superventura pariat dies
   <font size="2">
    2
   </font>
   laudet te alienus et non os tuum extraneus et non labia tua
   <font size="2">
    3
   </font>
   grave est saxum et onerosa harena sed ira stulti utroque gravior
   <font size="2">
    4
   </font>
   ira non habet misericordiam nec erumpens furor et impetum concitati ferre quis poterit
   <font size="2">
    5
   </font>
   melior est manifesta correptio quam amor absconditus
   <font size="2">
    6
   </font>
   meliora sunt vulnera diligentis quam fraudulenta odientis oscula
   <font size="2">
    7
   </font>
   anima saturata calcabit favum anima esuriens et amarum pro dulce sumet
   <font size="2">
    8
   </font>
   sicut avis transmigrans de nido suo sic vir qui relinquit locum suum
   <font size="2">
    9
   </font>
   unguento et variis odoribus delectatur cor et bonis amici consiliis anima dulcoratur
   <font size="2">
    10
   </font>
   amicum tuum et amicum patris tui ne dimiseris et domum fratris tui ne ingrediaris in die adflictionis tuae melior est vicinus iuxta quam frater procul
   <font size="2">
    11
   </font>
   stude sapientiae fili mi et laetifica cor meum ut possim exprobranti respondere sermonem
   <font size="2">
    12
   </font>
   astutus videns malum absconditus est parvuli transeuntes sustinuere dispendia
   <font size="2">
    13
   </font>
   tolle vestimentum eius qui spopondit pro extraneo et pro alienis auferto pignus
   <font size="2">
    14
   </font>
   qui benedicit proximo suo voce grandi de nocte consurgens maledicenti similis erit
   <font size="2">
    15
   </font>
   tecta perstillantia in die frigoris et litigiosa mulier conparantur
   <font size="2">
    16
   </font>
   qui retinet eam quasi qui ventum teneat et oleum dexterae suae vocabit
   <font size="2">
    17
   </font>
   ferrum ferro acuitur et homo exacuit faciem amici sui
   <font size="2">
    18
   </font>
   qui servat ficum comedet fructus eius et qui custos est domini sui glorificabitur
   <font size="2">
    19
   </font>
   quomodo in aquis resplendent vultus prospicientium sic corda hominum manifesta sunt prudentibus
   <font size="2">
    20
   </font>
   infernus et perditio non replentur similiter et oculi hominum insatiabiles
   <font size="2">
    21
   </font>
   quomodo probatur in conflatorio argentum et in fornace aurum sic probatur homo ore laudantis
   <font size="2">
    22
   </font>
   si contuderis stultum in pila quasi tisanas feriente desuper pilo non auferetur ab eo stultitia eius
   <font size="2">
    23
   </font>
   diligenter agnosce vultum pecoris tui tuosque greges considera
   <font size="2">
    24
   </font>
   non enim habebis iugiter potestatem sed corona tribuetur in generatione generationum
   <font size="2">
    25
   </font>
   aperta sunt prata et apparuerunt herbae virentes et collecta sunt faena de montibus
   <font size="2">
    26
   </font>
   agni ad vestimentum tuum et hedi agri pretium
   <font size="2">
    27
   </font>
   sufficiat tibi lac caprarum in cibos tuos in necessaria domus tuae et ad victum ancillis tuis
  </p>
  <p>
   <a name="28">
   </a>
   [28]
   <font size="2">
    1
   </font>
   fugit impius nemine persequente iustus autem quasi leo confidens absque terrore erit
   <font size="2">
    2
   </font>
   propter peccata terrae multi principes eius et propter hominis sapientiam et horum scientiam quae dicuntur vita ducis longior erit
   <font size="2">
    3
   </font>
   vir pauper calumnians pauperes similis imbri vehementi in quo paratur fames
   <font size="2">
    4
   </font>
   qui derelinquunt legem laudant impium qui custodiunt succenduntur contra eum
   <font size="2">
    5
   </font>
   viri mali non cogitant iudicium qui autem requirunt Dominum animadvertunt omnia
   <font size="2">
    6
   </font>
   melior est pauper ambulans in simplicitate sua quam dives pravis itineribus
   <font size="2">
    7
   </font>
   qui custodit legem filius sapiens est qui pascit comesatores confundit patrem suum
   <font size="2">
    8
   </font>
   qui coacervat divitias usuris et fenore liberali in pauperes congregat eas
   <font size="2">
    9
   </font>
   qui declinat aurem suam ne audiat legem oratio eius erit execrabilis
   <font size="2">
    10
   </font>
   qui decipit iustos in via mala in interitu suo corruet et simplices possidebunt bona
   <font size="2">
    11
   </font>
   sapiens sibi videtur vir dives pauper autem prudens scrutabitur eum
   <font size="2">
    12
   </font>
   in exultatione iustorum multa gloria regnantibus impiis ruinae hominum
   <font size="2">
    13
   </font>
   qui abscondit scelera sua non dirigetur qui confessus fuerit et reliquerit ea misericordiam consequetur
   <font size="2">
    14
   </font>
   beatus homo qui semper est pavidus qui vero mentis est durae corruet in malum
   <font size="2">
    15
   </font>
   leo rugiens et ursus esuriens princeps impius super populum pauperem
   <font size="2">
    16
   </font>
   dux indigens prudentia multos opprimet per calumniam qui autem odit avaritiam longi fient dies eius
   <font size="2">
    17
   </font>
   hominem qui calumniatur animae sanguinem si usque ad lacum fugerit nemo sustentet
   <font size="2">
    18
   </font>
   qui ambulat simpliciter salvus erit qui perversis ingreditur viis concidet semel
   <font size="2">
    19
   </font>
   qui operatur terram suam saturabitur panibus qui sectatur otium replebitur egestate
   <font size="2">
    20
   </font>
   vir fidelis multum laudabitur qui autem festinat ditari non erit innocens
   <font size="2">
    21
   </font>
   qui cognoscit in iudicio faciem non facit bene iste et pro buccella panis deserit veritatem
   <font size="2">
    22
   </font>
   vir qui festinat ditari et aliis invidet ignorat quod egestas superveniat ei
   <font size="2">
    23
   </font>
   qui corripit hominem gratiam postea inveniet apud eum magis quam ille qui per linguae blandimenta decipit
   <font size="2">
    24
   </font>
   qui subtrahit aliquid a patre suo et matre et dicit hoc non est peccatum particeps homicidae est
   <font size="2">
    25
   </font>
   qui se iactat et dilatat iurgia concitat qui sperat in Domino saginabitur
   <font size="2">
    26
   </font>
   qui confidit in corde suo stultus est qui autem graditur sapienter iste salvabitur
   <font size="2">
    27
   </font>
   qui dat pauperi non indigebit qui despicit deprecantem sustinebit penuriam
   <font size="2">
    28
   </font>
   cum surrexerint impii abscondentur homines cum illi perierint multiplicabuntur iusti
  </p>
  <p>
   <a name="29">
   </a>
   [29]
   <font size="2">
    1
   </font>
   viro qui corripientem dura cervice contemnit repentinus superveniet interitus et eum sanitas non sequitur
   <font size="2">
    2
   </font>
   in multiplicatione iustorum laetabitur vulgus cum impii sumpserint principatum gemet populus
   <font size="2">
    3
   </font>
   vir qui amat sapientiam laetificat patrem suum qui autem nutrit scorta perdet substantiam
   <font size="2">
    4
   </font>
   rex iustus erigit terram vir avarus destruet eam
   <font size="2">
    5
   </font>
   homo qui blandis fictisque sermonibus loquitur amico suo rete expandit gressibus eius
   <font size="2">
    6
   </font>
   peccantem virum iniquum involvet laqueus et iustus laudabit atque gaudebit
   <font size="2">
    7
   </font>
   novit iustus causam pauperum impius ignorat scientiam
   <font size="2">
    8
   </font>
   homines pestilentes dissipant civitatem sapientes avertunt furorem
   <font size="2">
    9
   </font>
   vir sapiens si cum stulto contenderit sive irascatur sive rideat non inveniet requiem
   <font size="2">
    10
   </font>
   viri sanguinum oderunt simplicem iusti quaerunt animam eius
   <font size="2">
    11
   </font>
   totum spiritum suum profert stultus sapiens differt et reservat in posterum
   <font size="2">
    12
   </font>
   princeps qui libenter audit verba mendacii omnes ministros habebit impios
   <font size="2">
    13
   </font>
   pauper et creditor obviam fuerunt sibi utriusque inluminator est Dominus
   <font size="2">
    14
   </font>
   rex qui iudicat in veritate pauperes thronus eius in aeternum firmabitur
   <font size="2">
    15
   </font>
   virga atque correptio tribuet sapientiam puer autem qui dimittitur voluntati suae confundet matrem suam
   <font size="2">
    16
   </font>
   in multiplicatione impiorum multiplicabuntur scelera et iusti ruinas eorum videbunt
   <font size="2">
    17
   </font>
   erudi filium tuum et refrigerabit te et dabit delicias animae tuae
   <font size="2">
    18
   </font>
   cum prophetia defecerit dissipabitur populus qui custodit legem beatus est
   <font size="2">
    19
   </font>
   servus verbis non potest erudiri quia quod dicis intellegit et respondere contemnit
   <font size="2">
    20
   </font>
   vidisti hominem velocem ad loquendum stulti magis speranda est quam illius correptio
   <font size="2">
    21
   </font>
   qui delicate a pueritia nutrit servum suum postea illum sentiet contumacem
   <font size="2">
    22
   </font>
   vir iracundus provocat rixas et qui ad indignandum facilis est erit ad peccata proclivior
   <font size="2">
    23
   </font>
   superbum sequitur humilitas et humilem spiritu suscipiet gloria
   <font size="2">
    24
   </font>
   qui cum fure partitur odit animam suam adiurantem audit et non indicat
   <font size="2">
    25
   </font>
   qui timet hominem cito corruet qui sperat in Domino sublevabitur
   <font size="2">
    26
   </font>
   multi requirunt faciem principis et a Domino iudicium egreditur singulorum
   <font size="2">
    27
   </font>
   abominantur iusti virum impium et abominantur impii eos qui in recta sunt via
  </p>
  <p>
   <a name="30">
   </a>
   [30]
   <font size="2">
    1
   </font>
   verba Congregantis filii Vomentis visio quam locutus est vir cum quo est Deus et qui Deo secum morante confortatus ait
   <font size="2">
    2
   </font>
   stultissimus sum virorum et sapientia hominum non est mecum
   <font size="2">
    3
   </font>
   non didici sapientiam et non novi sanctorum scientiam
   <font size="2">
    4
   </font>
   quis ascendit in caelum atque descendit quis continuit spiritum manibus suis quis conligavit aquas quasi in vestimento quis suscitavit omnes terminos terrae quod nomen eius et quod nomen filii eius si nosti
   <font size="2">
    5
   </font>
   omnis sermo Dei ignitus clypeus est sperantibus in se
   <font size="2">
    6
   </font>
   ne addas quicquam verbis illius et arguaris inveniarisque mendax
   <font size="2">
    7
   </font>
   duo rogavi te ne deneges mihi antequam moriar
   <font size="2">
    8
   </font>
   vanitatem et verba mendacia longe fac a me mendicitatem et divitias ne dederis mihi tribue tantum victui meo necessaria
   <font size="2">
    9
   </font>
   ne forte saturatus inliciar ad negandum et dicam quis est Dominus et egestate conpulsus furer et peierem nomen Dei mei
   <font size="2">
    10
   </font>
   ne accuses servum ad dominum suum ne forte maledicat tibi et corruas
   <font size="2">
    11
   </font>
   generatio quae patri suo maledicit et quae non benedicit matri suae
   <font size="2">
    12
   </font>
   generatio quae sibi munda videtur et tamen non est lota a sordibus suis
   <font size="2">
    13
   </font>
   generatio cuius excelsi sunt oculi et palpebrae eius in alta subrectae
   <font size="2">
    14
   </font>
   generatio quae pro dentibus gladios habet et commandit molaribus suis ut comedat inopes de terra et pauperes ex hominibus
   <font size="2">
    15
   </font>
   sanguisugae duae sunt filiae dicentes adfer adfer tria sunt insaturabilia et quartum quod numquam dicit sufficit
   <font size="2">
    16
   </font>
   infernus et os vulvae et terra quae non satiatur aqua ignis vero numquam dicit sufficit
   <font size="2">
    17
   </font>
   oculum qui subsannat patrem et qui despicit partum matris suae effodiant corvi de torrentibus et comedant illum filii aquilae
   <font size="2">
    18
   </font>
   tria sunt difficilia mihi et quartum penitus ignoro
   <font size="2">
    19
   </font>
   viam aquilae in caelo viam colubri super petram viam navis in medio mari et viam viri in adulescentula
   <font size="2">
    20
   </font>
   talis est via mulieris adulterae quae comedit et tergens os suum dicit non sum operata malum
   <font size="2">
    21
   </font>
   per tria movetur terra et quartum non potest sustinere
   <font size="2">
    22
   </font>
   per servum cum regnaverit per stultum cum saturatus fuerit cibo
   <font size="2">
    23
   </font>
   per odiosam mulierem cum in matrimonio fuerit adsumpta et per ancillam cum heres fuerit dominae suae
   <font size="2">
    24
   </font>
   quattuor sunt minima terrae et ipsa sunt sapientiora sapientibus
   <font size="2">
    25
   </font>
   formicae populus infirmus quae praeparant in messe cibum sibi
   <font size="2">
    26
   </font>
   lepusculus plebs invalida quae conlocat in petra cubile suum
   <font size="2">
    27
   </font>
   regem lucusta non habet et egreditur universa per turmas
   <font size="2">
    28
   </font>
   stilio manibus nititur et moratur in aedibus regis
   <font size="2">
    29
   </font>
   tria sunt quae bene gradiuntur et quartum quod incedit feliciter
   <font size="2">
    30
   </font>
   leo fortissimus bestiarum ad nullius pavebit occursum
   <font size="2">
    31
   </font>
   gallus succinctus lumbos et aries nec est rex qui resistat ei
   <font size="2">
    32
   </font>
   et qui stultus apparuit postquam elatus est in sublime si enim intellexisset ori inposuisset manum
   <font size="2">
    33
   </font>
   qui autem fortiter premit ubera ad eliciendum lac exprimit butyrum et qui vehementer emungitur elicit sanguinem et qui provocat iras producit discordias
  </p>
  <p>
   <a name="31">
   </a>
   [31]
   <font size="2">
    1
   </font>
   verba Lamuhel regis visio qua erudivit eum mater sua
   <font size="2">
    2
   </font>
   quid dilecte mi quid dilecte uteri mei quid dilecte votorum meorum
   <font size="2">
    3
   </font>
   ne dederis mulieribus substantiam tuam et vias tuas ad delendos reges
   <font size="2">
    4
   </font>
   noli regibus o Lamuhel noli regibus dare vinum quia nullum secretum est ubi regnat ebrietas
   <font size="2">
    5
   </font>
   ne forte bibat et obliviscatur iudiciorum et mutet causam filiorum pauperis
   <font size="2">
    6
   </font>
   date siceram maerentibus et vinum his qui amaro sunt animo
   <font size="2">
    7
   </font>
   bibant ut obliviscantur egestatis suae et doloris non recordentur amplius
   <font size="2">
    8
   </font>
   aperi os tuum muto et causis omnium filiorum qui pertranseunt
   <font size="2">
    9
   </font>
   aperi os tuum decerne quod iustum est et iudica inopem et pauperem
   <font size="2">
    10
   </font>
   aleph mulierem fortem quis inveniet procul et de ultimis finibus pretium eius
   <font size="2">
    11
   </font>
   beth confidit in ea cor viri sui et spoliis non indigebit
   <font size="2">
    12
   </font>
   gimel reddet ei bonum et non malum omnibus diebus vitae suae
   <font size="2">
    13
   </font>
   deleth quaesivit lanam et linum et operata est consilio manuum suarum
   <font size="2">
    14
   </font>
   he facta est quasi navis institoris de longe portat panem suum
   <font size="2">
    15
   </font>
   vav et de nocte surrexit deditque praedam domesticis suis et cibaria ancillis suis
   <font size="2">
    16
   </font>
   zai consideravit agrum et emit eum de fructu manuum suarum plantavit vineam
   <font size="2">
    17
   </font>
   heth accinxit fortitudine lumbos suos et roboravit brachium suum
   <font size="2">
    18
   </font>
   teth gustavit quia bona est negotiatio eius non extinguetur in nocte lucerna illius
   <font size="2">
    19
   </font>
   ioth manum suam misit ad fortia et digiti eius adprehenderunt fusum
   <font size="2">
    20
   </font>
   caph manum suam aperuit inopi et palmas suas extendit ad pauperem
   <font size="2">
    21
   </font>
   lameth non timebit domui suae a frigoribus nivis omnes enim domestici eius vestiti duplicibus
   <font size="2">
    22
   </font>
   mem stragulam vestem fecit sibi byssus et purpura indumentum eius
   <font size="2">
    23
   </font>
   nun nobilis in portis vir eius quando sederit cum senatoribus terrae
   <font size="2">
    24
   </font>
   samech sindonem fecit et vendidit et cingulum tradidit Chananeo
   <font size="2">
    25
   </font>
   ain fortitudo et decor indumentum eius et ridebit in die novissimo
   <font size="2">
    26
   </font>
   phe os suum aperuit sapientiae et lex clementiae in lingua eius
   <font size="2">
    27
   </font>
   sade considerat semitas domus suae et panem otiosa non comedet
   <font size="2">
    28
   </font>
   coph surrexerunt filii eius et beatissimam praedicaverunt vir eius et laudavit eam
   <font size="2">
    29
   </font>
   res multae filiae congregaverunt divitias tu supergressa es universas
   <font size="2">
    30
   </font>
   sin fallax gratia et vana est pulchritudo mulier timens Dominum ipsa laudabitur
   <font size="2">
    31
   </font>
   thau date ei de fructu manuum suarum et laudent eam in portis opera eius
  </p>
  <p class="border">
  </p>
 </body>
</div>