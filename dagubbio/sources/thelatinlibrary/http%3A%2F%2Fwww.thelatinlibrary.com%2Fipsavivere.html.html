<div>
 Anonymous: Ipsa vivere mihi reddidit!
 <body>
  <center>
   IPSA VIVERE MIHI REDDIDIT!
  </center>
  <blockquote>
   <blockquote>
    <font size="4">
     Ipsa vivere mihi reddidit!
        Cessit prospere, spe plus accidit
        menti misere:
        que dum temere totam tradidit
        se sub Venere,
        Venus ethere risus edidit
        leto sidere.
    </font>
    <p>
     <font size="4">
      Desiderio nimis officit,
          dum vix gaudio pectus sufficit,
          quod concipio
          dum Venerio Flora reficit
          me colloquio,
          dum, quem haurio, favus allicit
          dato basio.
     </font>
    </p>
    <p>
     <font size="4">
      Sepe refero cursum liberum
          sinu teneto: sic me superum
          addens numero.
          Cunctis impero, felix iterum
          si tetigero
          quem desidero, sinum tenerum
          tactu libero.
     </font>
    </p>
   </blockquote>
  </blockquote>
  <center>
  </center>
 </body>
</div>