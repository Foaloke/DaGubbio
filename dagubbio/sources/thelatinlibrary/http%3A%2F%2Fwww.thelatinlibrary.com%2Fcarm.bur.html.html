<div>
 Carmina Burana
 <body>
  <center>
   <font size="5">
    CARMINA BURANA
   </font>
  </center>
  <blockquote>
   <blockquote>
    <font size="4">
     In taberna quando sumus,
        non curamus, quid sit humus,
        sed ad ludum properamus,
        cui semper insudamus.
        Quid agatur in taberna,
        ubi nummus est pincerna,
        hoc est opus, ut queratur,
        sed quid loquar, audiatur.
    </font>
    <p>
     <font size="4">
      Quidam ludunt, quidam bibunt,
          quidam indiscrete vivunt;
          sed in ludo qui morantur,
          ex his quidam denudantur,
          quidam ibi vestiuntur,
          quidam saccis induuntur.
          Ibi nullus timet mortem,
          sed pro Baccho mittunt sortem.
     </font>
    </p>
    <p>
     <font size="4">
      Primo pro nummata vini,
          ex hac bibunt libertini,
          semel bibunt pro captivis,
          post hec binbunt ter pro vivis,
          quater pro Christianis cunctis,
          quinquies pro fidelibus defunctis,
          sexies pro sororibus vanis,
          septies pro militibus silvanis.
     </font>
    </p>
    <p>
     <font size="4">
      Octies pro fratribus perversis,
          novies pro monachis dispersis,
          decies pro navigantibus,
          undecies pro discordantibus,
          duodecies pro penitentibus,
          tredecies pro iter agentibus.
          Tam pro papa quam pro rege
          bibunt omnes sine lege.
     </font>
    </p>
    <p>
     <font size="4">
      Bibit hera, bibit herus,
          bibit miles, bibit clerus,
          bibit ille, bibit illa,
          bibit servus cum ancilla,
          bibit velox, bibit piger,
          bibit albus, bibit niger,
          bibit constans, bibit vagus,
          bibit rudis, bibit magus.
     </font>
    </p>
    <p>
     <font size="4">
      Bibit pauper et egrotus,
          bibit exul et ignotus,
          bibit puer, bibit canus,
          bibit presul et decanus,
          bibit soror, bibit frater,
          bibit anus, bibit mater,
          bibit ista, bibit ille,
          bibunt centum, bibunt mille.
     </font>
    </p>
    <p>
     <font size="4">
      Parum centum sex nummate
          so durant, ubi immoderate
          bibunt omnes sine meta,
          quamvis bibant mente leta.
          Sic nos rodunt omnes gentes
          et sic erimus egentes.
          Qui nos rodunt, confundantur
          et cum iustis non scribantur.
     </font>
    </p>
   </blockquote>
  </blockquote>
  <center>
  </center>
 </body>
</div>