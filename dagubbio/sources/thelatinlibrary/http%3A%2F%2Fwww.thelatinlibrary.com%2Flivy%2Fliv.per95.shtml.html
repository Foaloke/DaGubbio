<div>
 Periocha XCV
 <body>
  <p class="pagehead">
   TITI LIVI AB URBE CONDITA LIBER XCV PERIOCHA
  </p>
  <p class="border">
  </p>
  <p>
   C. Curio procos. Dardanos in Thracia domuit. IIII et LXX gladiatores Capuae ex ludo Lentuli profugerunt et congregata seruitiorum ergastulorumque multitudine Crixo et Spartaco ducibus bello excitato Claudium Pulchrum legatum et P. Varenum praetorem proelio uicerunt.
  </p>
  <p>
   L. Lucullus procos. ad Cyzicum urbem exercitum Mithridatis fame ferroque deleuit, pulsumque Bithynia regem uariis belli ac naufragiorum casibus tractum coegit in Pontum profugere.
  </p>
 </body>
</div>