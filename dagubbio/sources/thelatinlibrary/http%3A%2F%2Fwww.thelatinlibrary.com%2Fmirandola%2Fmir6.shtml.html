<div>
 Carmina Ioannis Pici Mirandulae
 <body>
  <p class="pagehead">
   PICI MIRANDULENSIS AD JOANNEM FRANCISCUM NEPOTEM
  </p>
  <p class="border">
  </p>
  <p>
   Iam veluti e specula video, tua quale per aequor
      cymbula te celebri non sine laude vehet
      perge igitur quo fata trahunt constanter et istam,
      dicere si fas est, me duce carpe viam.
      praevertes mox ipse ducem; mihi gloria vinci
      (quis credat?) quam te vincere maior erit.
  </p>
  <p class="border">
  </p>
 </body>
</div>