<div>
 Gaudeamus Igitur
 <body>
  <p class="pagehead">
   GAVDEAMVS IGITVR
  </p>
  <p class="border">
  </p>
  <p>
   Gaudeamus igitur,
      Iuvenes dum sumus;
      Post iucundam iuventutem,
      Post molestam senectutem
      Nos habebit humus,
      Nos habebit humus.
  </p>
  <p>
   Ubi sunt, qui ante nos
      In mundo fuere?
      Vadite ad superos,
      Transite ad inferos,
      Ubi iam fuere,
      Ubi iam fuere.
  </p>
  <p>
   Vita nostra brevis est,
      Brevi finietur;
      Venit mors velociter,
      Rapit nos atrociter;
      Nemini parcetur,
      Nemini parcetur.
  </p>
  <p>
   Vivat academia,
      Vivant professores,
      Vivat membrum quod libet,
      Vivant membra quae libet;
      Semper sint in flore,
      Semper sint in flore.
  </p>
  <p>
   Vivat et respublica
      Et qui illam regit,
      Vivat nostra civitas,
      Maecenatum caritas,
      Quae nos hic protegit.
  </p>
  <p>
   Vivant omnes virgines,
      Faciles, formosae,
      Vivant et mulieres,
      Tenerae, amabiles,
      Bonae, laboriosae.
  </p>
  <p>
   Pereat tristitia,
      Pereant osores,
      Pereat diabolus
      Quivis antiburschius,
      Atque irrisores.
  </p>
  <p class="border">
  </p>
 </body>
</div>