<div>
 Medieval Latin
 <body>
  <center>
   EUGENIUS VULGARIUS,
      METRUM PARHEMIACUM TRAGICUM
  </center>
  <blockquote>
   <blockquote>
    <font size="4">
     O tristia secla priora,
        que vos docuere sepulcra
        animisque parando nociva
        belli fabricare pericla?
    </font>
    <p>
     <font size="4">
      Heu quis prior ille piator
          qui cusor in arte fabrina
          variavit in igne figuras,
          cudens gladii male formas?
     </font>
    </p>
    <p>
     <font size="4">
      Quis denique Martia primus
          arcus volucresque sagittas
          ignivit et edidit iras,
          mortes stabilivit amaras?
     </font>
    </p>
    <p>
     <font size="4">
      Qui spicula cudit in usus,
          conflavit in incude funus;
          lamne tenuavit et ictus,
          ventris vacuaret ut haustus.
     </font>
    </p>
    <p>
     <font size="4">
      Docuit quoque cuspide mortem
          qui duxit in ordine martem;
          amiserat et quia mentem
          umbre tenuere tumentem.
     </font>
    </p>
   </blockquote>
  </blockquote>
  <font size="4">
  </font>
 </body>
</div>