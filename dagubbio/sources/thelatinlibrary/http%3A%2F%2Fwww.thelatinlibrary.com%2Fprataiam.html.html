<div>
 Prata iam rident omnia
 <body>
  <center>
   <font size="5">
    Incerti Auctoris
      Prata iam rident omnia
   </font>
  </center>
  <blockquote>
   <blockquote>
    <font size="4">
     Prata iam rident omnia,
        dulce est flores carpere,
        sed nox donat his somnia,
        qui semper vellent ludere:
        ve ve miser, quid faciam?
        Venus, mihi subvenias,
        tuam iam colo gratiam.
    </font>
    <p>
     <font size="4">
      Plangit cor meum misere,
          quia caret solatio.
          si velles hoc cognoscere,
          bene posses, ut sentio.
          o tu virgo pulcherrima,
          si non audis me miserum,
          mihi mors est asperrima.
     </font>
    </p>
    <p>
     <font size="4">
      Tempus accedit floridum,
          heimps discedit temere,
          omne quod fuit aridum,
          germen suum vult gignere;
          quamdiu modo vixeris,
          semper letare, iuvenis,
          quia nescis cum deperis.
     </font>
    </p>
    <p>
     <font size="4">
      Dulcis appares omnibus,
          sed es mihi dulcissima,
          tu pre cunctis virginibus
          incedis ut castissima,
          o tu, mitis considera,
          nam per te gemitus
          passus sum et suspiria.
     </font>
    </p>
   </blockquote>
  </blockquote>
  <center>
  </center>
 </body>
</div>