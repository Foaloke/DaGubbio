<div>
 Sigebert of Gembloux
 <body>
  <p class="pagehead">
   SIGEBERT OF GEMBLOUX
  </p>
  <p class="border">
  </p>
  <p>
   Virginalis sancta frequentia
  </p>
  <p>
   Hinc virginalis sancta frequentia,
      Gertrudis, Agnes, Prisca, Cecilia,
            Lucia, Petronilla, Tecla,
            Agatha, Barbara, Juliana,
  </p>
  <p>
   Multeque quarum nomina non lego.
      aut lecta nunc his addere negligo,
            dignas Deo quas fecit esse
            integritas anime fidesque.
  </p>
  <p>
   Tali magistra vel duce praevia
      abominantes terrea gaudia,
            in carne praeter carnis usum
            angelicam tenuere vitam.
  </p>
  <p>
   He pervagantes prata recentia
      pro velle querunt serta decentia,
            rosas legentes passionis
            lilia vel violas amoris.
  </p>
  <p class="border">
  </p>
 </body>
</div>