<div>
 The Poems of W. S. Landor, 1795: Poematum Latinorum Libellus
 <body>
  <center>
   POEMATUM LATINORUM LIBELLUS
  </center>
  <center>
   <font size="4">
    PRAEFATIO
   </font>
  </center>
  <blockquote>
   Prolusiones pauculas, opera iuventutis meae, statui praelo dare.
   <p>
    Haec autem redintegrata studia, quae solebam acriter et attente prosequi, nunc lentus atque languidus respicio. Tamen adolescentiae, non inaniter consumptae, non oscitanter obdormitae, reminisci iucundum est.
   </p>
   <p>
    Mea quidem hos, qualescunque sint, fructus tulit: acerbos aliquando et immites fateor.
   </p>
  </blockquote>
  <center>
   <font size="4">
    HENDECASYLLABI
   </font>
  </center>
  <table cellpadding="0" cellspacing="3">
   <tr>
    <td valign="top" width="50%">
     <a name="ad%20catullum1">
     </a>
     <center>
      <b>
       I
      </b>
      <font size="4">
       <b>
        AD CATULLUM
       </b>
      </font>
     </center>
     An felix fuerit solum Quirini
          Incepi dubitare, quod tulisset
          Tot civilia bella Caesaresque:
          At, divine Catulle! cum putâssem
          Ut suavis fueris, et ut Diones
          Cesto laeta Camaena cingeretur,
          Tum fugere procul, repente, ocellis
          Et civilia bella Caesaresque;
          Atque omnis dubitatio recessit
          Quin felix fuerit solum Quirini
          Te, divine Catulle! te poeta.
     <p>
      <a name="ad%20amicum1">
      </a>
     </p>
     <center>
      <b>
       II
      </b>
      <b>
       AD AMICUM
      </b>
     </center>
     Faustam se mea Musa praedicabit
          P * * * ! tibi: namque liberari
          Orbem vidit iniquitate regum:
          Faustam quod meminit duces Britannum
          Horrentes scelus, ac sacro pavore
          Perculsos, remeasse ab Occidenti!
          Nolebantque diutius manere
          Hostes fratribus, Innocentiaeque
          In templo, emeriti! manus lavabant.
          Nuper, laeta, refrigerantis Arcti
          Reges undique, Satrapasque Regum,
          Collectos ut acerba fata ferrent
          Gallis, vidit inermibus repelli.
          En! ut omnia damna, quae parabant
          Genti magnanimae, sibi irruere.
          En! ut ridiculum iacent; ut hoste
          Conculcantur inutiles coronae!
          En! quae non poterant suis saluti
          Servis esse, malum aut diem fugare,
          Procuduntur imagines Deorum.
     <p>
      Nos, qui talia vidimus, potimur
            Vitae muneribus, cupiditatum
            Expertes; tamen est quod haud Silebo,
            Et quo se mea Musa praedicabit
            Faustam non habet, aut cupit, Patronum.
     </p>
     <p>
      <a name="dii%20vobis">
      </a>
     </p>
     <center>
      <b>
       III
      </b>
     </center>
     Dii! vobis ago gratias; ago, Dii
          Magnas non quia flaveant aristis
          Arva, aut gramine prata laeta vernent
          At, quod vos mihi Stoicam quietem,
          At quod ilia dura, praebuistis,
          Nec risu quatiunda nec dolore.
          Nam quis, iure alio, videre possit
          Quae nos quotidie videmus? O Dii!
          Vos ridetis opinor intueri
          Tam macrum atque misellum homuncionem.
          Quo venalius est nihil sub astris,
          Adulantibus adpeti catervis.
     <p>
      Hic, quos attinet alma cura templi,
            Splendescunt dapibus tumentque vino:
            Hic, quos purpura delegata plebi
            Vestit, mane frequenter hunc salutant;
            Obrepuntque silenter, annuuntque
            Summisse caput, et genu pavimento
            Inflectunt tremulum: ordine antecedit
            - Tam summissa, silens, tremensque, turba
            Importuna Cubiculariorum.
     </p>
     <p>
      Felices! quibus, inter haec, dedistis
            Et servare fidem et tenere risus.
     </p>
     <p>
      <a name="ad%20catullum2">
      </a>
     </p>
     <center>
      <b>
       IV
      </b>
      <b>
       AD CATULLUM
      </b>
     </center>
     Vilem laesus ut execror Cachistum,
          Anne te sequar, O Catulle! versu?
          Tanto me superas, Catulle! versu
          Quanto dulcior est Amor Furore.
     <p>
      <a name="ad%20cachistum1">
      </a>
     </p>
     <center>
      <b>
       V
      </b>
      <b>
       AD CACHISTUM
      </b>
     </center>
     Heus! homo Venerique Gratiisque
          Invisissime, nec minus Camaenis!
          Audi paucula quae mihi, hac sub ulmo
          Acres Hendecasyllabi ministrant.
          Verum, in principio Cachiste! causum
          Vis dicem tibi claudicationis?
          Paucis, dum requiesco, causam habebis.
     <p>
      Novisti graviter, Cachiste! Musas
            Iniustum exilium meum tulisse:
            Novisti graviter, Cachiste! Musas
            Hoc a tempore strenuis iambis,
            Alcaeive sonantibus flagellis
            Gravisas tua verberare terga.
     </p>
     <p>
      Paulisper maneas, amabo! amabo!
            Iambo pede fessus ut recumbem,
            Tunc mittam tibi carmen hac ab ulmo.
     </p>
     <p>
      <a name="ad%20cachistum2">
      </a>
     </p>
     <center>
      <b>
       VI
      </b>
      <b>
       AD CACHISTUM
      </b>
      <b>
       CUIUS CHARTAE QUAEDAM COMBURERENTUR.
      </b>
     </center>
     Si possis mihi dic, Cachiste! charta
          Dum flammis tua stridula ureretur,
          Num maior fuit ista poena chartae
          Humenti, vapidaeque, frigidaeque
          Tam tarda misere perire morte,
          An flammis adeo obstinatam habere
          Amplexu in calido, Cachiste! praedam?
     <p>
      <a name="ad%20cachistum3">
      </a>
     </p>
     <center>
      <b>
       VII
      </b>
      <b>
       AD CACHISTUM
      </b>
     </center>
     Debentur tibi, mi Cachiste! grates
          Quod tu materiem, satis, dedisti
          Ventosaeque venustulaeque Musae:
          Et quidnam, mihi dic, negare possim
          Ventosaeque venustulaeque Musae?
          Si laetatur, equos iubet parari
          *Ut tecum volitet super cacumen
          Pindi, Pegaseo insonans volatu,
          Et pingit duplici colore pennas
          Queis sublime per aera auferaris.
     <p>
      Seu, distorta morosiore vultu,
            Quaerat materiem novam querelae,
            Tu das materiem novam querelae.
            Tum, si forte facetiis adornat
            Carmen quod rabida inchoârit Ira,
            Subridet: velut inquiere vates
            Emersam Venerem mari, columbis
            Iunctis ante vehentibusque concham.
     </p>
     <blockquote>
      *Scripseram
      <i>
       Cachisti mutationem in picam
      </i>
      : Imitatus illud Menagianum de pari clade Gargilii.
     </blockquote>
     <a name="ad%20britanniam">
     </a>
     <center>
      <b>
       VIII
      </b>
      <b>
       AD BRITANNIAM
      </b>
      <b>
       BELLO IN ASIA FELICITER PERFECTO
      </b>
     </center>
     O! Regina Britannia Insularum!
          Orbis lucidus universi ocellus!
          Bellique* arbiter, Artiumque mater!
          Pulso a finibus Indiae Tyranno,
          Ac natis Asiatico triumpho
          Missis ad tua castra, nonne Pacem
          Optas finitimis favere terris?
          Et tu perpatiare
     <i>
      sic
     </i>
     tyrannos
          Tot induere Galliae tumultus?
          En hos consequitur Rapina, Caedes,
          Et Fames malesuada, visque Martis:
          Hic Discordia saevit; ecce pallam
          Scissam, et purpureo oblitam cruore!
          Hic Bellona ruentibus catervis
          Ignes iniicit; atque melleos Mors
          Prosternit pede flosculos Iuventae.
     <p>
      Infelix puer! imminente letho,
            Expectant male te tui parentes!
            Et lactata puella spe, lacertis
            Heu! inanibus, heu! vacante lecto,
            Dulci se tibi somnio volutat.
            O crudelia bella! mane clamat,
            Ter crudelia! vos enim abstulistis
            Illum quem mihi blanda Nox reducit
            Et gaudens tenebris Amor: tamen Mors
            Hoc a pectore bella nil valetis!
            Tam charum caput una dimovebit.
     </p>
     <blockquote>
      *Verbo masculini generis hic usus sum: haud aliter Livius, ni fallor,
      <i>
       verum arbitrum Romam
      </i>
      appellavit.
     </blockquote>
     <a name="de%20catone">
     </a>
     <center>
      <b>
       IX
      </b>
      <b>
       DE CATONE ET CAESARE
      </b>
     </center>
     Ut vitam, Cato! Caesari invidebas
          Sic mortem tibi Caesar invidebat.
     <p>
      <a name="ad%20papyrium">
      </a>
     </p>
     <center>
      <b>
       X
      </b>
      <b>
       AD PAPYRIUM CURSOREM POETAM
      </b>
     </center>
     Illud me penitus pudet fateri
          Cursor! quod temerarius proposti
     <i>
      Qualis sit tua, me arbitro
     </i>
     , Camaena.
          At fabor licet illico erubescem.
     <p>
      Hanc Afrae similem puto volucri
            Quae, cum protulit ora, mandat actae
            Et Phaebi radiis; deinde pullos
            Crudos, non reditura, derelinquit.
     </p>
     <p>
      <a name="de%20poetarum">
      </a>
     </p>
     <center>
      <b>
       XI
      </b>
      <b>
       DE POETARUM INFORTUNIIS
      </b>
     </center>
     Eheu! vae tibi! vae tibi! O Poeta!
          Qui curaeve vel aestimationi
          Te Diis esse, miselle, praedicaris.
          Olim vae tibi! vae! senex Poeta!
          Aeque sancta Poesis ac Senectus
          Aeque nunc inopes iacent. Quid, oro,
          Valent, ingenium, ioci, lepores,
          Lusus, deliciae, dicacitates,
          Atque omnis chorus Elegantiarum
          Quae molli pede quo lubet vagantur?
          Dum tu, quo iubet illa saeva Diva
          Illa quae regit Antium, vagaris.
     <p>
      <a name="ad%20amicum2">
      </a>
     </p>
     <center>
      <b>
       XI
      </b>
      I
      <b>
       AD AMICUM
      </b>
     </center>
     Chare P***! quid ago requiris?
          Saepe vel tento lepidum Catulli
          Carmen, aut tendit mihi Martialis
                                          Musa flagellos.
     <p>
      Rideo, sperno, rabidum Cachistum:
            Hei mihi! semper brevis ille risus!
            Currui adsigo Scelus, at molestat
                                            Cura triumphum.
     </p>
     <p>
      Heu iuventutis reditura nunquam
            Gaudia! infestâ mihi dempta dextrâ;
            Innocens risus, agilesque ludi,
                                            Laetaque frontis.
     </p>
     <p>
      Pila, trans aulam validis lacertis
            Acta non crebro resonat; nec aura
            Fert citum binis peditum catervis
                                            Altius orbem
     </p>
     <p>
      Non leves, aptae stabilire foedus
            Mutuum, rixae; nec operta stratis
            Ora, cum longas timidasque ducit
                                            Fabula noctes.
     </p>
     <p>
      Haec ego interdum memini, iuvatque
            Et dolet; quaedam dolor est voluptas:
            Sed parum mitis mea lenta corda
                                            Torquet amaror.
     </p>
     <p>
      Eia age! abstergam lacrymas; Iacchum
            In coronatos cyathos vocabo:
            Reddat elapsum catus ille Tempus,
                                            Gaudia reddat.
     </p>
     <p>
      Forsan et dulcem referat Sodalem,
            At procul nobis abes, O Sodalis!
            Sin minus, primum mea te iubebunt
                                            Vota valere.
     </p>
     <p>
      <a name="saepe%20iussisti">
      </a>
     </p>
     <center>
      <b>
       XIII
      </b>
     </center>
     Saepe iussisti quid in his opinor
          Rebus, O tibi mitteretur
          Sedulo, donec violare pacem
                                          Purpura cesset.
     <p>
      Aureus donis rabidos tyrannos
            Burcus ad coelum tulit, at querelas
            Temnit infestas venientis aevi,
                                            Temnit honores.
     </p>
     <p>
      Quam potest aurum! male dehonestat
            Propter hoc, priscumque genus Senator
            Seque, nec canos meminit capillos
                                            Morte minari.
     </p>
     <p>
      Ore quam torvo inspicient parentes
            Pallidum fortes, ubi mistus umbris
            Umbra! per dura tenebrosa Ditis
                                            Regna vagatur.
     </p>
     <p>
      Aeacus nullâ reticet loquelâ;
            Nec iacet torpens veluti videtur
            Bos, sub aestivi medio diei,
                                            Stratus in herbâ.
     </p>
     <p>
      Ecce! fatalem quatit aequus urnam;
            Ecce quam circum miseri ministri.
            Stant! silet totum nisi quod revolvis
                                            Sisyphe! saxum:
     </p>
     <p>
      Et procul stridor resonat rotarum
            Raptus Ixion ubi, tot per annos,
            Flevit, et flebit, nimium petisse
                                            Improba vota.
     </p>
     <p>
      <a name="roscida%20incumbens">
      </a>
     </p>
     <center>
      <b>
       XIV
      </b>
     </center>
     Roscida incumbens properabat ala
          Vesper, et tingens radiis Olympum
          Sol recedebat: Labor ante postes
                                          Fixerat arma.
     <p>
      Terra subridet. Pueri, ecce! nymphas
            Elicent claris fidibus; Colono
            De manu vomer cadit, et lavantur
                                            Brachia rivo.
     </p>
     <p>
      Currit ad campum citus. O Puella
            Fausta! cui sese, mediâ sodales
            Fronte robustos supereminenti,
                                            Conferet heros.
     </p>
     <p>
      Tela deponit violenta miles,
            En! et hirsutam galeam corollis
            Ornat immistis, sociique visu
                                            Nympha superbit.
     </p>
     <p>
      Fluctuant flatu Zephyri corollae
            Et viri et nymphae simul; alma Cypri
            Marsque sic unâ roseis in hortis
                                            Ora gerebant.
     </p>
    </td>
    <td valign="top" width="50%">
     <a name="heu%20meis">
     </a>
     <center>
      <b>
       XV
      </b>
     </center>
     Heu! meis tandem Cytheraea curis
          Parce! lenimen precibus negabis
          Cum tuum numen toties adorem
                                          Carmine Sapphus?
     <p>
      Illa sublimi volucres in aurâ
            Passeres vidit quoties ad aras
            Supplicaretur tibi, et annuebas
                                            Blandula votis:
     </p>
     <p>
      Dulce subridens Dea! Iam Phaontis
            Candidae subpurpurei lacerti
            Ambiunt collum, ac tepidâ Cupido
                                            Ventilat alâ
     </p>
     <p>
      Iam nec umbrosum Zephyrus recessum
            Abnuit molli recreare flatu;
            Ille campestris, volitans, videtur
                                            Frater Amoris
     </p>
     <p>
      Ille dormitos, Dea dura! flores
            Suadet amplexum tenerum subire:
            Illo et absenti rosa pulchra marcet,
                                            Lilia languent.
     </p>
     <p>
      Nonne marcesunt, age dic puellae?
            Nonne languescunt? iubar his Iuventae
            Cur micat, verno nisi lusum eatur
                                            Tempore vitae.
     </p>
     <p>
      <a name="o%20puellarum">
      </a>
     </p>
     <center>
      <b>
       XVI
      </b>
     </center>
     O Puellarum chorus! O Dianae
          Candidae zonâ refluente nymphae!
          Phyllidi aequandam, lepidae, potestis
                                          Dicere nomen?
     <p>
      Dicite: illius mea Musa famam
            Phyllidi iunctam mala non tacebit.
            Quid loquor? talem haud pharetrata vidit
                                            Diva puellam.
     </p>
     <p>
      Ergo parcetis iterum nocere
            Phyllidis nostrae nitido decori,
            Invidae Nymphae! neque triste sparget
                                            Lingua venenum.
     </p>
     <p>
      Insequi mollem dominam, et fugare
            A genis illi ambrosium ruborem
            Quid valet? nostrae quid inhaesit hasta
                                            Vestra Dione.
     </p>
     <p>
      Vos nimis duras satis indicabant
            Lumina: immistâ taciturnitate
            Laesa defectâ tremula edidit sus-
                                            piria linguâ.
     </p>
     <p>
      Vos decet nigris adhibere nodum
            Crinibus, vestri est Borean vocare
            In sinum nudam, et penetrare cornu
                                            Devia sylvae.
     </p>
     <p>
      Vos decet fortes catulos ciere
            Per locos crassâ rigidos pruinâ,
            Mane ubi nondum radiante gemmae
                                            Sole liquescunt.
     </p>
     <p>
      Illa per suaves adytus rosarum
            Mitis incedet, modulosque avenae
            Et levem cantum aeria insusurret
                                            Filia vocis.
     </p>
     <p>
      Inde Livoris digito notari
            Tuta vitabit: prece nil ad aras
            Adpetens, lectis Veneri sacellum
                                            Floribus ornet.
     </p>
     <p>
      <a name="nil%20o">
      </a>
     </p>
     <center>
      <b>
       XVII
      </b>
     </center>
     Nil, O P***! praeter bona vota, recessu
          Exanimis, poterit tibi mittere Rugbia: vino
          Solo animi redeunt, et dulcia carmina vino.
          Hoc mihi saepe rubet, non deficiente crumenâ
          Nunc velut ante: tamen non amplius illa ministrat
          Gaudia quae quondam celeres ubicunque ferinam
          Quaesumus, niveas quo late Aquila explicat alas,
          Quove nigra erectum baculum complectitur Ursa,
          Pennigerumve premit Serpentem Celticus Heros.
     <p>
      Verum ubi diripior? versus, quem libera dictat
            Mens mea, lene fluat; nam cor dabit absque Camaenâ.
            At vocor; en! sonipes ut fraena lupata remordet.
            Iamque vale. His abeuns a sedibus, alta reviso
            Tecta ubi Bacchus adest, Bacchoque beatior Hospes.
            Illic, plena tuum ut sacrarunt pocula nomen,
            Tum chari oblitus fio paulisper amici.
     </p>
     <p>
      <a name="si%20melibaee">
      </a>
     </p>
     <center>
      <b>
       XVIII
      </b>
     </center>
     Si, Melibaee! iuvet quandoque per arva vagari,
              Pandit odoratum quo rosa multa decus:
          Ne, male defessus! sub gramine languida sternes
              Membra; sub infido gramine Fata latent.
          Sirius ut Solem comitatur, iniquior aestu,
              Decedit solito vipera quaeque cavo.
          Tunc tumet irato metuenda Tarantula morsu,
              Quem, licet exiguum, nil Medicina levat.
          Miris ora modis pallent, et inertia membra
              Corporis insolito pondere pressa tremunt.
          At quem non potis es medicamine pellere morbum
              Phaebe! agili choreâ carminibusque domas.
          Et virus, misto sudore, fugatur in auras
              Cum salit ad magicum saucia turba sonum.
          Sed, sua cuique placent modulamina. Rusticus audit
              Gratius incomptos quos dat avena modos.
          Miles ad armorum sonitus, strepitumque tubarum
              Surgit, et horrendo percitus igne valet.
          At fortasse tibi fuerit, Melibaee! valere
              Cum dilecta gravem te tua Laura vocat.
     <p>
      <a name="dum%20per">
      </a>
     </p>
     <center>
      <b>
       XIX
      </b>
     </center>
     Dum per Biltonios errabam devius agros,
              Atque inconsulto dulce patebat iter:
          Tunc, vel avem sequerer, quae nollem linquere nidum
              Nolit, et impavide pipilat ante pedes:
          Aut, humili volitante alâ per florida prata,
              Ducerer in vetitas papilione moras:
          Forte, iisdem studiis versata ignobilis otî,
              Venit eundem ipsum nescia nympha locum.
          Ver tenerum spirabat; erat tenera ipsa puella.
              At nec Amoris inops, at nec inepta iugo.
          Purpureis velut uva tumet succosa racemis,
              Aut pueri digitis inviolata rosa;
          Pectora sic illi suffusa rubore tumebant,
              Ora pudicitiae tale tulere decus.
          Ilicet obstupeo; vox languida faucibus haeret,
              Corda micant erebro, genua soluta labant.
          Hac ego luce puer, memori bene mente recordor,
              Certior incepi scire quid esset amor.
     <p>
      <a name="me%20iuvat">
      </a>
     </p>
     <center>
      <b>
       XX
      </b>
     </center>
     Me iuvat in campis pueros lususque videre,
              Praeteritos animo me revocare, dies.
          Ergo iterum aspicio te, Rugbia laeta! sodales
              Ergo iterum veteres, aspiciensque fleo.
          Non quia me miserum tua linquere iusserit arva
              Iste sed indignos reprime, Musa! modos.
          At Natura iubet, quae me mollissima finxit,
              Non mala, nec iusto membra vigore carent.
          Sed lacrymas oculo quoties velit elicet, et me
              Excruciant alii quae leviora putant.
          Stipes agro non est, non septa virentia rident
              Vere novo, modicâ non strepit amnis aquâ;
          Pernicem puerum quae transiluisse recordor,
              Quin ictu subito pectora pulsa micent.
     <p>
      Aspice, conigerae nutant ut in aere pinus,
                Subter, ut aureolis laeta genista comis!
            Insula! tu mihi surgis; ego te saepe solebam
                Cingere flore capri, te decorare rosis!
            Ambit et hos flores, fine nomine, parvula Nympha,
                Nympha sub ardenti mox peritura Cane.
            Illius in ripâ quoties sub vespere sedi,
                Compingens lyricis anxia verba modis!
            Forsitan aut calamo liquidas Elegeia voces
                Leniter inflaret, forsitan aptus Amor.
            Ista diu periere; diu si dicere fas est,
                Cum iam bis novies haud mihi venit hyems
            At sero linquant puerilia tempora mentem
                Quae nisi cum gemitu nec reputare licet.
     </p>
     <p>
      <a name="sola%20cupidineas">
      </a>
     </p>
     <center>
      <b>
       XXI
      </b>
      <b>
       SIC, SIC IUVAT IRE SUB UMBRAS Virgil
      </b>
     </center>
     <p>
      Sola, Cupidineas volvens sub pectore curas,
                Infido statuit Laura perire viro.
            Nuper in Hesperias Phoebus descenderat undas,
                Coeperat e tepidâ surgere valla vapor:
            Plena reliquissent fulvae mulctralia vaccae,
                Longaque frendentem terruit umbra canem.
            Iamque vagis Virgo compleverat omne querelis,
                Cum serum varias per nemus audit aves.
            Ingreditur: non illa petit lenimina luctus,
                Corde sed e tristi talia verba ruunt.
            Vae! quousque viro sic temnar? inultaque temnar?
                Debuerat potius quod licet ille mori!
            Ulmo a procerâ suspendar , inutile pondus,
                Hei mihi! vel rapidis obruta mergar aquis?
            Obruta merga aquis? eheu! fortasse sepulchrum
                Non erit, et nullo carmine nota tegar.
            Talia dicebat, cum linquens Tityrus umbram
                Ecce puellares sternitur ante pedes.
            Anne decet lacrymis madefiant Virginis ora,
                Illa ora, illa novâ candidiora nive.
            O! mea nectareas abstergant basia guttas
                Morte ferâ debet virgo tenella mori?
            Suspendare? sequar fugientis ad astra sodalis,
                Teque iubente altis obruar unus aquis.
            Qualia dixit habes: licet haud memore quid egit;
                Hoc Musaeque vetant, et vetat ipse Pudor.
            Laetior hinc animus Laurae: Mors undique fugit:
                Fertur et haec dulci fassa fuisse proco.
      <i>
       Certa fui lethi; sic, sic iuvat ire sub umbras
      </i>
      O! mihi talem obitum quaelibet hora ferat.
     </p>
     <p>
      <a name="ad%20amicum3">
      </a>
     </p>
     <center>
      <b>
       XXII
      </b>
      <b>
       AD AMICUM
      </b>
     </center>
     Dona, suis olim Musis, oblata Tibullo,
              Me misisse tibi poenitet! et fateor!
          Captus amore pio teneri suavisque Poetae,
              Heu! quibus imprudens! auribus ista dedi!
          At sceleri nostro parcas, divine Tibulle!
              Mitis es ipse, scio, mitis et ille, puto:
          Et veniam nostrae dabit ob tua carmina culpae;
              Sustinuit nunquam surdus abire prece.
          Abnuis, O B**! tandem abnuis? ora serenet
              Illa memor nostri mens, solitusque favor.
          Sic tibi sint docti, velut usque fuere, Sodales,
              Sic vacuum libris chara Camaena vocet.
          Sic tibi sit Nemesis, tibi Delia, cumque recedit
              Lux, agitet mollem blanda Neaera sinum.
     <p>
      <a name="in%20obitum">
      </a>
     </p>
     <center>
      <b>
       XXIII
      </b>
      <b>
       IN OBITUM DAGOBERTI DUCIS:
      </b>
      <b>
       QUI, PYRENAEIS IN MONTIBUS, VICTOR OCCUBUIT.
      </b>
     </center>
     Dum tua Pyrene castrum caput aere velat,
              Dum latus ad niveum plurima Nympha salit:
          Laetaque caerulâ dum Sequana labitur undâ,
              Et Rhodanus rapidas in mare volvit aquas:
          Semper honos Dagoberte tuus laudesque manebunt,
              O patriae vindex! O columen patriae!
     <p>
      <a name="ad%20galliam">
      </a>
     </p>
     <center>
      <b>
       XXIV
      </b>
      <b>
       AD GALLIAM,
      </b>
      <b>
       GERMANIS
      </b>
      <b>
       ALIISQUE VICTIS HOSTIBUS
      </b>
     </center>
     Gallia! libertate ardens, et lassa triumphis,
              Intrepidâ vibras tela tremenda manu.
          Scilicet agnoscunt iam iam tua iura tyranni,
              Et reboant vinctae sub pedibus Furiae.
          En! iterumque vocas ad pectora mitia natos,
              Multa dolens veteres deseruisse Lares:
          Ecce simul, belli laetata recedere fluctus,
              Florifero properat Copia pulchra sinu.
          Sic ubi proruerint ignotis montibus imbres,
              Undique Memphiacis expatiantur agris:
          Flava Ceres atri sequitur vestigia Nili,
              Et Iocus, et Risus, et Charites, et Amor.
     <p>
      <a name="quid%20prohibet">
      </a>
     </p>
     <center>
      <b>
       XXV
      </b>
     </center>
     <i>
      Quid prohibet fortes cantu celebrare Britannos,
              Cum mihi sint vires?
     </i>
     dulcis Amice! rogas.
          Vellem equidem
     <i>
      fortes
     </i>
     cantu celebrare Britannos,
              Et licet, at
     <i>
      fidos
     </i>
     non celebrare licet.
          Si facerem certe gelidus tacitusque iacebo,
              At non interea Fama tacebit anus
          Audirem e tenebris ubi respondere vetamur,
              Et Fidei questus, et probra Iustitiae.
     <p>
      <a name="de%20masonis">
      </a>
     </p>
     <center>
      <b>
       XXVI
      </b>
      <b>
       DE MASONIS
      </b>
      <b>
       MUSAEO
      </b>
     </center>
     Unus Alexandrum depingere novit Apelles,
              Unus et amissum flere Maso Popium.
     <p>
      <a name="iam%20video">
      </a>
     </p>
     <center>
      <b>
       XXVII
      </b>
     </center>
     Iam video modica saltem me laude mereri;
              Ecce! meum Bavius carpere coepit opus.
     <p>
      <a name="graecule%20cum">
      </a>
     </p>
     <center>
      <b>
       XXVIII
      </b>
     </center>
     Graecule! cum solito tua tristior ira videtur,
              Crede mihi, solito tum minus illa nocet,
          Sic, ubi saevit Hyems canos fine more per agros,
              Omnia tunc ipsâ sub nive tuta iacent.
     <p>
      <a name="in%20mortem">
      </a>
     </p>
     <center>
      <b>
       XXIX
      </b>
      <b>
       IN MORTEM ANUS
      </b>
      <b>
       GARRULAE ET INDOMITAE
      </b>
     </center>
     Cuius erat tam dira diu violentia linguae,
              Ferrea nunc olli comprimit ora quies:
          Sed tumulum vespae male grato murmure complent,
              Quaerit et hinc pullis garrula pica cibum.
     <p>
      <a name="de%20puero">
      </a>
     </p>
     <center>
      <b>
       XXX
      </b>
      <b>
       DE PUERO
      </b>
      <b>
       QUI FULMINE CAPTOS OCCULIS ESSET.
      </b>
      <b>
       EX HISPANICA
      </b>
     </center>
     Blande puer! certe tibi missa Tonantis ab arce
              Abstulerunt oculis fulgura
     <i>
      fausta
     </i>
     diem.
          Caecus es: at melius tibi fors versatur Amoris
              Quam nimium pulchri Liriopeiadis.
     <p>
      <a name="ad%20lauram">
      </a>
     </p>
     <center>
      <b>
       XXXI
      </b>
      <b>
       AD LAURAM
      </b>
     </center>
     Dum, malesuada! mihi tua candida pectora praebes,
              Me ferus in rapido vortice volvit Amor.
          Aequora non secus in puppim surgentia candent,
              Non secus intereâ Nauta perire timet.
    </td>
   </tr>
  </table>
  <center>
  </center>
 </body>
</div>