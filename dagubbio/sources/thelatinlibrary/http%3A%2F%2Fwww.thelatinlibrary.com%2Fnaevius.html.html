<div>
 Naevius
 <body>
  <p class="pagehead">
   CN. NAEVI BELLI POENICI FRAGMENTA
  </p>
  <p class="border">
  </p>
  <p>
   <b>
    LIBER I
   </b>
  </p>
  <p>
   1. Nouem Iouis concordes filiae sorores
  </p>
  <p>
   2. Gell. XVII 21, 45 eodemque anno [519 a.u.c. 235 a.Ch.n.] Cn.
      Naeuius poeta fabulas apud populum dedit, quem M. Varro in libro de poetis
      primo stipendia fecisse ait bello Poenico primo idque ipsum Naeuium dicere
      in eo carmine, quod de eodem bello scripsit.
  </p>
  <p>
   3. Scopas atque uerbenas sagmina sumpserunt.
  </p>
  <p>
   4. Manius Valerius
      consul partem exerciti in expeditionem
      ducit.
  </p>
  <p>
   5. fames acer augescit hostibus ...
  </p>
  <p>
   6. apud emporium in campo hostium pro moene
  </p>
  <p>
   7. Inerant signa expressa, quomodo Titani,
      bicorpores Gigantes magnique Atlantes
      Runcus ac Purpureus filii Terras
  </p>
  <p>
   8. amborum uxores
      noctu Troiad exibant capitibus opertis,
      flentes ambae, abeuntes lacrimis cum multis.
  </p>
  <p>
   9. Seru. Dan. Aen. X 712 Prochyta ... hanc Naeuius in primo belli
      Punici de cognata Aeneae nomen accepisse dicit.
  </p>
  <p>
   10. Eorum sectam sequuntur multi mortales ...
      multi alii e Troia strenui uiri ...
      ubi foras cum auro illinc exibant.
  </p>
  <p>
   11. Seru. Dan. Aen. I 170 nouam ... rem Naeuius bello Punico
      dicit, unam nauem habuisse Aeneam, quam Mercurius fecerit.
  </p>
  <p>
   12. Res diuas edicit, praedicit castus.
  </p>
  <p>
   13. Schol. Verg. Aen. Cod. Paris. lat.7930 saec. XI ad Aen. VII
      123 Anchises fatorum arcana reliquit] hoc autem non praedixit Anchises, sed
      Celaeno: unde uel catasiopomenon intellegendum est uel diuinitatem Anchisae
      assignat, qui ubique diuinus dicitur. Naeuius enim dicit Venerem libros
      futura continentes Anchisae dedisse, unde reliquit aut mandauit significat
      aut libros reliquit qui haec responsa continebant.
  </p>
  <p>
   14. Senex fretus pietati deum adlocutus
      summi deum regis fratrem Neptunum
      regnatorem marum
  </p>
  <p>
   15. Siluicolae homines bellique inertes
  </p>
  <p>
   16. Macrob. VI 2, 31 in principio Aeneidos tempestas describitur
      et Venus apud Iouem queritur ... hic locus totus sumptus a Naeuio est ex
      primo libro Punici belli. illic enim aeque Venus Troianis tempestate
      laborantibus cum Ioue queritur, et secuntur uerba Iouis filiam consolatis
      spe futurorum.
  </p>
  <p>
   17. Seru. Dan. Aen. I 198 et totus hic locus de Naeuio belli
      Punici libro translatus est.
  </p>
  <p>
   18. ei uenit in mentem hominum fortunas.
  </p>
  <p>
   19. patrem suum supremum optumum appellat.
  </p>
  <p>
   20. summe deum regnator quianam genus odisti?
  </p>
  <p class="shortborder">
  </p>
  <p>
   <b>
    LIBER II
   </b>
  </p>
  <p>
   21. prima incedit Cereris Proserpina puer
  </p>
  <p>
   22. dein pollens sagittis inclutus arquitenens
      sanctus Ioue prognatus Pythius Apollo
  </p>
  <p>
   23. Seru. Dan. Aen. IV 9 cuius filiae fuerint Anna et Dido Naeuius
      dicit.
  </p>
  <p>
   24. pulchraque ... ex auro uestemque citrosam
  </p>
  <p>
   25. ferunt pulchras creterras, aureas lepistas.
  </p>
  <p>
   26. C.Gl.L. II 17,34 angla oges trapezai trigonoi, hos Nebios.
  </p>
  <p>
   27. Fest. p. 406 L. supparus ... parum puni ... cat neuius de ...
      co.
  </p>
  <p>
   28. blande et docte percontat Aenea quo pacto
      Troiam urbem liquerit
  </p>
  <p>
   29. Varro in libris rerum diuinarum ap. Lactant. inst. I 6,9
      quartam [sc. Sibyllam] Cimmeriam in Italia Naeuius in libris belli Punic
      Piso in annalibus [fr. 41 Peter] nominat.
  </p>
  <p>
   30. iamque eius mentem fortuna fecerat quietem.
  </p>
  <p class="shortborder">
  </p>
  <p>
   <b>
    LIBER III
   </b>
  </p>
  <p>
   31. postquam auem aspexit in templo Anchisa,
      sacra in mensa penatium ordine ponuntur;
      immolabat auream uictimam pulchram.
  </p>
  <p>
   32. manusque susum ad caelum sustulit suas rex Amulius diuisque
      gratulabatur.
  </p>
  <p>
   33. Seru. Dan. Aen. I 273 Naeuius et Ennius Aeneae ex filia
      nepotem Romulum conditorem urbis tradunt.
  </p>
  <p>
   34. Varr. l. L. V 53 quartae regionis Palatium ... eundem hunc
      locum a pecore dictum putant quidam. itaque Naeuius Balatium appellat.
  </p>
  <p>
   35. Varr. l. L. V 43 Auentinum aliquot de causis dicunt. Naeuius
      ab auibus, quod eo se ab Tiberi ferrent aues.
  </p>
  <p class="shortborder">
  </p>
  <p>
   <b>
    LIBER IV
   </b>
  </p>
  <p>
   36. simul atrocia proicerent exta ministratores
  </p>
  <p>
   37. uirum praetor aduenit auspicat auspicium prosperum.
  </p>
  <p>
   38. Fest. p. 156 L. nauali corona ... primus eam accepit ... C.
      Atilius bello Punico primo, ut a Naeuio narratum est in carmine belli
      Punici.
  </p>
  <p>
   39. Priscian. G.L.K. II p. 249 huius [sc. uocis Samnis] neutrum
      Naeuius Samnite protulit in carmine belli Punici. Ibid. p. 388 Naeuius
      neutraliter hoc Samnite protulit in carmine belli Punici.
  </p>
  <p>
   40. transit Melitam
      Romanus exercitus, insulam integram urit
      populatur, uastat, rem hostium concinnat.
  </p>
  <p>
   41. ... eam carnem uictoribus danunt
  </p>
  <p>
   42. uicissatim uolui uictoriam ...
  </p>
  <p class="shortborder">
  </p>
  <p>
   <b>
    LIBER V
   </b>
  </p>
  <p>
   43. seseque ei perire mauolunt ibidem
      quam cum stupro redire ad suos popularis.
  </p>
  <p>
   44. sin illos deserant fortissimos uiros,
      magnum stuprum populo fieri per gentes.
  </p>
  <p class="shortborder">
  </p>
  <p>
   <b>
    LIBER VI
   </b>
  </p>
  <p>
   45. censet eo uenturum obuiam Poenum
  </p>
  <p>
   46. fato Metelli Romae fiunt consules.
  </p>
  <p>
   47. superbiter contemptim conterit legiones.
  </p>
  <p>
   48. onerariae onustae stabant in flustris
  </p>
  <p>
   49. conuenit regnum simul atque locos ut haberent
  </p>
  <p>
   50. septimum decimum annum ilico sedent.
  </p>
  <p class="shortborder">
  </p>
  <p>
   <b>
    LIBER VII
   </b>
  </p>
  <p>
   51. Sicilienses paciscit obsides ut reddant
  </p>
  <p>
   52. id quoque paciscunt moenia sint quae
      Lutatium reconciliant, captiuos plurimos
  </p>
  <p class="shortborder">
  </p>
  <p>
   <b>
    FRAGMENTA INCERTAE SEDIS ET DVBIA
   </b>
  </p>
  <p>
   53. magnam domum decoremque ditem uexerant.
  </p>
  <p>
   54. simul alius aliunde rumitant inter se.
  </p>
  <p>
   55. magnae metus tumultus pectora possidit.
  </p>
  <p>
   56. plerique omnes subiguntur sub unum iudicium.
  </p>
  <p>
   57. quod bruti nec satis sardare queunt
  </p>
  <p>
   58. atque prius pariet locusta lucam bouem
  </p>
  <p>
   59. Gell. V 12,7 Lucetium ... Iouem Cn. Naeuius in libris belli
      Poenici appellat.
  </p>
  <p>
   60. Fest. p. 316 L. runa genus teli significat ... Naeui ...
  </p>
  <p>
   61. Fest. p. 158 L. nemut nisi etiam uel ... i Punici cumait
      nemut ... aerumnas.
  </p>
  <p>
   62. Paul. exc. Fest. p. 18 L. Aenesi dicti sunt comites Aeneae.
  </p>
  <p>
   63. Paul. exc. Fest. p. 18 L. Aenariam appellauere locum, ubi
      Aeneas classem a Troia ueniens appulit.
  </p>
  <p>
   64. Fest. 482 L. topper significare ait Artorius cito, fortasse,
      celeriter, temere ... citius; sic C. naeuicapesset flammam Volcani.
  </p>
  <p>
   65. Fest. p. 374 L. sublicium pontem ... et meminit s ... qui ait
      in belli ... quam liquidum ... amnem.
  </p>
  <p class="shortborder">
  </p>
  <p>
   <b>
    SATYRA
   </b>
  </p>
  <p>
   66. quianam Saturnium populum pepulisti?
  </p>
  <p class="shortborder">
  </p>
  <p>
   <b>
    EPITAPHIVM NAEVII
   </b>
  </p>
  <p>
   67. inmortales mortales si foret fas flere,
      flerent diuae Camenae Naeuium poetam.
      itaque postquam est Orcho traditus thesauro,
      obliti sunt Romae loquier lingua Latina.
  </p>
  <p class="border">
  </p>
 </body>
</div>