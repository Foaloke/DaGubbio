<div>
 Nero: Act III
 <body>
  <center>
   <font size="5">
    Actus III, scena 1
   </font>
  </center>
  <center>
   UMBRA BRITTANICI, CHARON
  </center>
  <blockquote>
   <blockquote>
    <font size="4">
     UMBRA qua Cura, Luctus, Horror, et serus Pudor,
        qua Morbus author Funeris, frater Sopor,
        qua triste Funus per nefas ingens trahit,
     <b>
      <font size="2">
       1255
      </font>
     </b>
     hac, hac ad atros Ditis incedo lacus.
        incedo facile, porta Plutonis patet:
        via prona ducit: devorat avarum Chaos.
        en stagna Lethes stupida: "lethargus fui,
        cum cecidi;" acerbo sic Stygi Lethen ioco
     <b>
      <font size="2">
       1260
      </font>
     </b>
     misces, tyranne, qui facis letho malo
        gustare Lethen? quam tamen laetus magis
        gustare malo, quam tuas, Domiti, dapes.
        demit dolores illa, quos, Domiti, dabas.
        meae memoriam caedis, et sceleris tui
     <b>
      <font size="2">
       1265
      </font>
     </b>
     nec illa demet; quin deas Erebi precer,
        Erebumque totum (si preces flectunt deas,
        si punit Erebus scelera), tibi poenas pares
        remetiantur; quae tamen poenae pares?
        saltem imperanti prodromus, in uno omnia,
     <b>
      <font size="2">
       1270
      </font>
     </b>
     urnam Danaidum, Sisyphi saxum, rotam
        Lapithae superbi, Tantali poma, alitem
        Tityi parabo, et siquod his maius malum.
        sed quid moramur? heus Charon.
    </font>
    <p>
     <font size="4">
      CHAR. quis me vocat?
     </font>
    </p>
    <p>
     <font size="4">
      UMBRA non vilis umbra.
     </font>
    </p>
    <p>
     <font size="4">
      CHAR. quin pares umbras puto.
      <b>
       <font size="2">
        1275
       </font>
      </b>
     </font>
    </p>
    <p>
     <font size="4">
      UMBRA Britannici umbra.
     </font>
    </p>
    <p>
     <font size="4">
      CHAR. Claudio agnosco satum,
          caesum a Domitio: quid petis?
     </font>
    </p>
    <p>
     <font size="4">
      UMBRA Stygium volo
          tranare flumen, visere beatos sinus.
     </font>
    </p>
    <p>
     <font size="4">
      CHAR. vehere carina corpus inhumatum nefas.
     </font>
    </p>
    <p>
     <font size="4">
      UMBRA quin vidit eadem quae necem nox et rogum:
      <b>
       <font size="2">
        1280
       </font>
      </b>
      nox ne videret Phoebus et fugeret scelus;
          eadem, rediret ne mihi vita interim.
          quin pluvius aer, quam Nero non flet, necem
          fuso imbre flevit; quod tegit gypso scelus,
          retexit imbre, quin fere extinxit rogum.
      <b>
       <font size="2">
        1285
       </font>
      </b>
      hinc tumuit, illinc tremuit, hinc tonuit, sed hinc
          gemuit, et unda, et ignis, et coelum, et solum.
          clamare laesos crederes coelo deos.
          aut si tacerent, sceleris horrore impii
          stupere, gemitus edere sonoros tamen.
      <b>
       <font size="2">
        1290
       </font>
      </b>
      si lingua tonitrum emittit irati Iovis,
          si fulgur oculus spargit, et fulmen manus,
          lingua, manus, oculus docuit iratum Iovem.
          nec una in una nox fuit. stellae cadunt,
          luna retrocedit, lux fugit, coelum perit.
      <b>
       <font size="2">
        1295
       </font>
      </b>
      nihil videre, nisi scelus, poterant; tamen
          videre cupiunt vel quod horrescant scelus.
          ululare manes audiunt, mundum putant
          centro revelli, vel novum affundi Chaos.
          rogus cadaver bis, ter impositum sibi
      <b>
       <font size="2">
        1300
       </font>
      </b>
      bis, ter moratus transilit; tandem gemens
          absumit, atro lacrymas fumo tegens
          trahensque: cunctos monstra moverunt; Nero
          immotus urget, terret infensos deos.
          scelus, et sepulchrum sceleris, hinc cernis, Charon.
      <b>
       <font size="2">
        1305
       </font>
      </b>
     </font>
    </p>
    <p>
     <font size="4">
      CHAR. odisse fratres mutuo non est novum;
          et sceptra socium nolle, iam notum nimis.
          sed sua scelestos fraus premet: tu quo petis?
     </font>
    </p>
    <p>
     <font size="4">
      UMBRA sedes beatas peto pius et insons puer.
     </font>
    </p>
    <p>
     <font size="4">
      CHAR. sedes beatae non manent stupri reos;
      <b>
       <font size="2">
        1310
       </font>
      </b>
      matura te mors sustulit, stupro prius
          pollutum ab illo, quam venenato malo.
     </font>
    </p>
    <p>
     <font size="4">
      UMBRA puero innocenti (fateor) illusit mihi.
          culpa haec Domitii, non mea.
     </font>
    </p>
    <p>
     <font size="4">
      CHAR. heus stuprum pares
          polluit utrosque, nec redit laesus pudor.
      <b>
       <font size="2">
        1315
       </font>
      </b>
     </font>
    </p>
    <p>
     <font size="4">
      UMBRA at saeva me mors carpsit ad mensae sacra,
          cum nec sorori spatium ad amplexus datur,
          ante hostis ora; quodque vel populo datur
          laus nulla, pompa nulla in exequiis meis.
          an ille saevus, an miser ego sum magis?
      <b>
       <font size="2">
        1320
       </font>
      </b>
      nil me miserius, saevius et illo nihil.
     </font>
    </p>
    <p>
     <font size="4">
      CHAR. quid parva magnis aggravas? sceleris gradus,
          non finis hic est: hactenus factum scelus.
          si nota quae futura, pietatem voces.
          votum est in istis: indies crescit nefas.
      <b>
       <font size="2">
        1325
       </font>
      </b>
      quin qui fuerunt, quique erunt summe pii,
          Romaeque domini Caesares, nunquam impii
          quinquennium Neronis exaequent pium,
          quo tu occidisti, frater, et fratris dolo.
          foelix futuras occidens clades fugis.
      <b>
       <font size="2">
        1330
       </font>
      </b>
      sed ista melius infero dices foro.
     </font>
    </p>
    <p>
     <font size="4">
      UMBRA dicam, et precabor, scelere cumuletur scelus,
          fas omne pereat, iura vel matris cadant.
          cecidere fratris; faciat exosus Nero
          exosa hominibus, inferis, superis, sibi.
      <b>
       <font size="2">
        1335
       </font>
      </b>
     </font>
    </p>
   </blockquote>
   <center>
    Actus III, scena 2
   </center>
   <center>
    NERO, POPPAEA
   </center>
   <blockquote>
    NERO Poppaea, pompa amoris, animorum dea,
        iubar oculorum, coelicum terrae decus,
        quae luce solem, voce Pieridas refers,
        quae laude laudes omnium vincis tua,
        divinitate foeminas, forma deas;
    <b>
     <font size="2">
      1340
     </font>
    </b>
    amore digna Caesaris, lecto Iovis.
        mirabar illa, fama quae de te tulit,
        (o parca fama) te magis miror videns,
        (nam mira video). quin amo, et redames precor.
        quid conticescis? Caesar amo, redames precor.
    <b>
     <font size="2">
      1345
     </font>
    </b>
    <p>
     POP. quia conticescit gravis amor, loquitur levis.
          loqui lubet, pudetque: vis cogit loqui,
          ingens, et ingens prohibet: aegre audet pudor,
          amor urget acre. sed pudor deceat magis;
          magis amor instat: quid loqui iunctum potest
     <b>
      <font size="2">
       1350
      </font>
     </b>
     divisus animus? quam male cohaeret pudor
          silens, modestus, et amor accensus, furens!
          quid tego ruinas? vincor, heu vincor tuo
          decore capta, Phaebe terrestris Nero.
          quae, Phaebe, in oculis aspicit amorem tuis,
     <b>
      <font size="2">
       1355
      </font>
     </b>
     nec amat? amorem gustat in labris tuis,
          nec amat? amores audit in lingua tua,
          nec amat? fatebor, ebria in amores ruo.
          suscipe ruentem: sit comes Eroti Anteros.
          sine comite miser, mutuus foelix amor.
     <b>
      <font size="2">
       1360
      </font>
     </b>
     sed vereor, heu me, vereor, ut mos est viris,
          simulas amare, non amas: victam cupis,
          victam tueri spernis: egregiam refers
          laudem, ampla spolia, victa si mulier dolo
          divum duorum, Caesaris, Amoris cadat.
     <b>
      <font size="2">
       1365
      </font>
     </b>
     sed si (quod absit) non ames, miseram magis
          qui facere poteras, quam facere amantem tui?
          me, Nero, trucides, mitius, quam non ames.
    </p>
    <p>
     NERO deos deasque testor, et supra deos
          deasque, nomen testor et numen tuum,
     <b>
      <font size="2">
       1370
      </font>
     </b>
     Poppaea, regno charius et anima mihi,
          Poppaeae amorem mente dominari mea.
          tua testor odia, testor et amorem tuum
          (nil gravius illis, gratus et isto nihil,)
          tuo ex amore vivere, ex odiis mori.
     <b>
      <font size="2">
       1375
      </font>
     </b>
    </p>
    <p>
     POP. amare credam? credo: nempe Acten amas:
          ancilla pellex pellicit amores tuos:
          devinctus illi assuescis: ex illa tamen,
          dum serva, dum liberta, quid pulchrum, nisi
          servile, vile, sordidum, abiectum trahis?
     <b>
      <font size="2">
       1380
      </font>
     </b>
     famulae reliquias vilis, illustris feram?
    </p>
    <p>
     NERO effulsit Acte fateor, ut fulget Venus:
          sed tu Diana cum micas, Acte cadit
          gremio Diana cui sedet, vultu Venus.
          nocte illa fulsit, lux tua apportat diem.
     <b>
      <font size="2">
       1385
      </font>
     </b>
     nox abeat illa, maneat haec semper dies.
          si nunc aberrem, nox maneat, abeat dies.
          te nesciens qui peccat, in te quid facit?
    </p>
    <p>
     POP. at nuptam Othoni leve iugum (at dices iugum)
          abiicere cautam non decet, castam nefas.
     <b>
      <font size="2">
       1390
      </font>
     </b>
     ille, ille vita laetus, et lautus cibo,
          homines beatos superat, exaequat deos;
          magnificus animo, splendidus cultu, potens
          opibus, sopori dat diem, noctem mero.
          ibi summa, sola, prima, suprema, omnia;
     <b>
      <font size="2">
       1395
      </font>
     </b>
     Fortuna videor, verso Fortunae rotam:
          ibi fero primas, tu, Nero, secundas dabis?
          amas Othonem, et quod amat Otho primum rapis?
    </p>
    <p>
     NERO ergo fruetur aemulus foelix Otho,
          qua careo Caesar? nolo rivalem Iovem,
     <b>
      <font size="2">
       1400
      </font>
     </b>
     et minus Othonem: periit indicio suo,
          Candaulis instar: cedat uxorem Gygi,
          cui nudat illam: at vivat Otho charus comes:
          nec charus ille, nec comes, quoniam aemulus.
          at vivat: at ne vendicet amores meos,
     <b>
      <font size="2">
       1405
      </font>
     </b>
     hinc Lusitanos abeat ut fines regat:
          abeatque ne sit moechus uxoris suae.
          num magis Othone Caesar amo, valeo minus?
          dabit Otho quicquam, plura quin Caesar dabit?
          si diva Othoni, Caesari fies dea.
     <b>
      <font size="2">
       1410
      </font>
     </b>
     urbem, orbem, Othonem, Caesarem, quid non reges?
          tibi thura, vota, Caesar, urbs, orbis ferent.
    </p>
    <p>
     POP. at soror et uxor (Iupiter) Iuno tua,
          (hae nisi deorum nuptiae, incertae forent)
          moroso, inepto, inerte Saturno sata,
     <b>
      <font size="2">
       1415
      </font>
     </b>
     (nisi pater et rex, pulsus et stultus foret)
          nata impudica num Rhea dicam, an lupa?
          (fert prostitutam nobile lupanar lupam).
          illa, illa Iuno zelotypa, sterilis, procax,
          (paritura pulchrum credo Vulcanum brevi)
     <b>
      <font size="2">
       1420
      </font>
     </b>
     feret illa Semelem sibi parem Iuno? Iovem
          feret alienum, quin venenatam paret
          aut mihi Creusae, aut Herculis pallam tibi?
          cui parcet uxor laesa, quin laedat magis?
    </p>
    <p>
     NERO quid abominandum nomen obtrudis mihi
     <b>
      <font size="2">
       1425
      </font>
     </b>
     uxoris animo semper exosae meo?
          detestor illam peius aut angue aut cane.
          nihil illa poterit: me vide: audebit nihil.
          audere fac, fac posse, fac factum scelus,
          scelus id nocendo proderit: coelum dabit
     <b>
      <font size="2">
       1430
      </font>
     </b>
     si terra inhibeat: quin sibi coelum negat,
          quae tibi negabit: nil moror, coelo cadet.
    </p>
    <p>
     POP. id num magister Seneca, num Burrhus probet?
    </p>
    <p>
     NERO id facere certum, seu probent, seu non probent.
    </p>
    <p>
     POP. at populus illam amore defendet suo.
     <b>
      <font size="2">
       1435
      </font>
     </b>
    </p>
    <p>
     NERO populus amori sic meo opponet suum?
          defendet illam qui sua tueri nequit?
          et illa, et ille, si quid audebunt, luent.
    </p>
    <p>
     POP. at nomen unum restat horrendum magis,
          Augustae, et illud matris Augustae: nec est
     <b>
      <font size="2">
       1440
      </font>
     </b>
     inane nomen: illa regit, illa imperat,
          illa dominatur: tu nec es liber, Nero,
          nec imperator: nomen es, non es Nero:
          pupillus es, non Ninus, at Nini puer.
          quin quae puella fratris, et Lepidi stuprum,
     <b>
      <font size="2">
       1445
      </font>
     </b>
     Pallantis inde, et patrui incestos thoros
          admisit, imo petiit, imperium petens;
          nunc ut retineat, compta, lasciva, impudens,
          incesta se prostituit accenso tibi.
          quin gloriatur quin suum evulgat scelus.
     <b>
      <font size="2">
       1450
      </font>
     </b>
     at plebs, senatus, milites aegre ferunt
          superbam, avaram, caedis et stupri ream.
          quin Oedipo regnante Thebanam luem,
          deos profano principi infensos timent.
          age nunc in ortus temet, in matrem redi,
     <b>
      <font size="2">
       1455
      </font>
     </b>
     incesta in illa milites, cives, deos.
          cui fas parentem implere, quid dicam nefas?
          sit amare pietas, sed sit horrendum nefas
          sic matrem amare; quae tamen te non amat,
          feretque nato non nisi infestam nurum.
     <b>
      <font size="2">
       1460
      </font>
     </b>
     reddar ego Othoni: quin potius illuc eam,
          ubi nec Neronis nomen aut probra audiam:
          quin probra potius audiam, et poenas probri,
          quam immixta videam, particeps poenas feram.
    </p>
    <p>
     NERO quid addis odiis odia? quid flammis faces?
     <b>
      <font size="2">
       1465
      </font>
     </b>
     fateor, amavi, dum meruit, et rem meam
          amavit, auxit: nunc gravis, nimium gravis
          incumbit, urget: sed onus excutiam brevi.
          pompam imminutam iam vides; non ut solet
          Germanus illi servat excubitor domum.
     <b>
      <font size="2">
       1470
      </font>
     </b>
     disiuncta domus est, ne salutantum greges
          illam frequentent: nemo solatur, petit
          nemo, nisi paucae faeminae, incertum tamen
          amore, an odio. sin satis non est adhuc,
          cupio peremptam: quin tibi ut fiat satis,
     <b>
      <font size="2">
       1475
      </font>
     </b>
     plebs, uxor, Acte, Burrhus, Otho, Seneca, et parens,
          et cuncta pereant.
    </p>
   </blockquote>
  </blockquote>
  <center>
   Actus III, scena 3
  </center>
  <p>
   <i>
    Paris histrio ingreditur: et paulo post Burrhus et Seneca, et Anicetus, et alii.
   </i>
  </p>
  <blockquote>
   <blockquote>
    <p>
     NERO sed quid hoc? moestus Paris
          ingreditur, animo saepe iucundus meo.
          an tragica nobis fabula paratur, Pari?
          Hecubamne recitas? an refers Helenam mihi?
     <b>
      <font size="2">
       1480
      </font>
     </b>
     neutram habitus, illam vultus, hanc animus refert.
          quid est quod horres? quicquid est, effer, Pari.
    </p>
    <p>
     PAR. est tragica, at ut sit fabula optandum: nec est
          Hecuba vel Helena, quae sua queratur mala:
          sed est Agave, Althaea, Medoea aut magis
     <b>
      <font size="2">
       1485
      </font>
     </b>
     mala, si sit ulla, qua suis quaerat mala.
          o monstra matrum: o quae feras vincant feras.
    </p>
    <p>
     NERO Odrysia Romae mensa num struitur? quid est?
    </p>
    <p>
     PAR. scelus paratur Thracio maius.
    </p>
    <p>
     NERO quid est?
    </p>
    <p>
     PAR. quod lingua refugit, animus horrescit.
    </p>
    <p>
     NERO quid est?
     <b>
      <font size="2">
       1490
      </font>
     </b>
    </p>
    <p>
     plus dubia torquent, brevia dubitantem levant.
          proloquere.
    </p>
    <p>
     PAR. mater . . .
    </p>
    <p>
     NERO quae? quid?
    </p>
    <p>
     PAR. heu mater tua . . .
    </p>
    <p>
     NERO quid illa? caesum forte flet fratrem.
    </p>
    <p>
     PAR. parum est.
    </p>
    <p>
     NERO quid ergo? laesum Claudium evulgat.
    </p>
    <p>
     PAR. parum est.
    </p>
    <p>
     NERO quid tandem? avara est, arrogans, meretrix.
    </p>
    <p>
     PAR. parum est.
     <b>
      <font size="2">
       1495
      </font>
     </b>
    </p>
    <p>
     audita, vetera non refrico.
    </p>
    <p>
     NERO maius quid est?
    </p>
    <p>
     PAR. illa, illa Plautum destinat thalamo suo
          tuoque solio.
    </p>
    <p>
     NERO quem mihi Plautum refers?
          Rubelliumne?
    </p>
    <p>
     PAR. dicere rebellem potes.
          cui mater affert partilem ab Augusto gradum.
     <b>
      <font size="2">
       1500
      </font>
     </b>
    </p>
    <p>
     NERO quis sceleris index, ede.
    </p>
    <p>
     PAR. Calvisio scelus
          prodit socia Syllana, Calvisius statim
          narrat Atimeto, narrat Atimetus mihi:
          ego conticere nolui infandum nefas.
    </p>
    <p>
     POP. haec mater? haec Augusta? sic ornat suos?
     <b>
      <font size="2">
       1505
      </font>
     </b>
     sic amat? an odit? o novercalem feram:
          o foeminarum opprobrium, dirum ambitum.
          sic cuncta regno posthabet? natum quoque?
          ad regna scandit per necem? nati quoque?
          quid expavcescis, mi Nero? natum exue
     <b>
      <font size="2">
       1510
      </font>
     </b>
     matrem exuenti: Caesarem infensum sciat,
          quae natum amantem nescit: exemplum dedit;
          sequere: periclum sit sequi; audentem praei.
          mala cum minantur, qui sapit, primus ferit.
          premere scelestam per scelus non est scelus.
     <b>
      <font size="2">
       1515
      </font>
     </b>
    </p>
    <p>
     NERO monstrosa mater, sceptra tam misere sitis?
          (sitis illa miseri Tantali vincat sitim)
          leve credis illa ferre et auferre ut lubet?
          sic me docebas? sic teneo? sic me tenes?
          est ferre labor; auferre sit plus quam labor.
     <b>
      <font size="2">
       1520
      </font>
     </b>
     assequimur aegre; amittimus multo aegrius.
          armant gerentem sceptra, quaerentem premunt.
          vis posse nimium? non poteris id quod potes:
          perdisque quod habes, quia petis quod non habes.
          sed heu, fidelem sceptra quem praebent virum?
     <b>
      <font size="2">
       1525
      </font>
     </b>
     quis opem, quis operam spondet aut praestat mihi?
          dare dubitanti, Seneca, consilium soles:
          inferre meritis, Burrhe, supplicium soles:
          uterque matris impiae audistis scelus:
          quid, Seneca, suades? Burrhe, quin plectis ream?
     <b>
      <font size="2">
       1530
      </font>
     </b>
    </p>
    <p>
     SEN. quid imperanti suadeam? non est locus
          consilio, ubi animo facta respondent magis.
          qui consul es, decerne: qui Caesar, iube.
    </p>
    <p>
     NERO at lentus audit Burrhus, et tacitus negat.
    </p>
    <p>
     BUR. nec nego, nec aio, nec quid incusem scio.
     <b>
      <font size="2">
       1535
      </font>
     </b>
    </p>
    <p>
     NERO sic surdus audis crimina, et nescis ream?
          sic obstupescens sis ream, et poenam negas?
    </p>
    <p>
     BUR. si rea.
    </p>
    <p>
     NERO quid hoc est? si rea? haec Burrhi fides?
          scilicet ab illa praeposite reddis vices.
          at faciet alius.
    </p>
    <p>
     BUR. quid fidem dubitas meam?
     <b>
      <font size="2">
       1540
      </font>
     </b>
    </p>
    <p>
     NERO quia proditrici fida.
    </p>
    <p>
     BUR. sic matrem vocas?
    </p>
    <p>
     NERO sic seipsa monstrat.
    </p>
    <p>
     BUR. monstra narrantur: sed est
          defensionis cuique tribuendus locus,
          matri magis: nec actor accusans adest:
          sed una vox unius inimica domo
     <b>
      <font size="2">
       1545
      </font>
     </b>
     affertur; illam (visa si fas est loqui)
          tenebrae refutant, nox vigil dapibus data.
          cuncta propiora temere securis: tamen
          si criminis convicta, promitto necem.
          obiecta noscet, solvet, aut poenas luet.
     <b>
      <font size="2">
       1550
      </font>
     </b>
    </p>
    <p>
     NERO agite, ite, egregias innocens causas agat.
          at dum illa vivet, vivet ut moriens Nero.
    </p>
   </blockquote>
  </blockquote>
  <p>
   <i>
    Exeunt ad Agrippinam Seneca, Burrhus, et caeteri, praeter &lt;Neronem,&gt; Poppaeam et Anicetum.
   </i>
  </p>
  <blockquote>
   <blockquote>
    <p>
     POP. an sic abibit? sic refrigescis, Nero?
          sic fluctuaris? sic Agrippinam tenes?
          causam aget egregiam: scilicet nescit loqui.
     <b>
      <font size="2">
       1555
      </font>
     </b>
     bona verba deesse pessimae menti putas?
          amare fingit maxime, qui odit magis.
          nec minuit animos crimen, accendit magis:
          nec absoluta guadet, at dolet, et furit,
          suspecta quod sit: si scelus contra moves,
     <b>
      <font size="2">
       1560
      </font>
     </b>
     aut non movere praestat aut totus move;
          sed tectus: odia aperta vindictae excidunt.
          in ultionem incumbe: languentem impetum
          recollige: modum in scelere rem stultam puta.
          id ubi reponas: nisi facis, damnum feres.
     <b>
      <font size="2">
       1565
      </font>
     </b>
     .
          NERO incertus inter Caesarum et natum haero.
          irata mens est Cesari, nato pia.
          vindicta grata est Caesari, nato salus.
          ira pietati cede: vindictae salus
          moderare: natus, Caesare expulso, redi.
     <b>
      <font size="2">
       1570
      </font>
     </b>
    </p>
    <p>
     POP. quid, Caesar, haeres? impiae matri pius?
          privata pietas: ira regnantem decet.
          vindicta in illam tibi salus: illi salus
          tibi poena: pietas peior est ira; ultio
          salute potior: Caesar, ut par est, rege.
     <b>
      <font size="2">
       1575
      </font>
     </b>
    </p>
    <p>
     NERO mea est . . .
    </p>
    <p>
     POP. sua imo.
    </p>
    <p>
     NERO mater.
    </p>
    <p>
     POP. at mater mala.
    </p>
    <p>
     NERO nocere matri vel malae dirum nefas.
    </p>
    <p>
     POP. fas erit in illam, quae nefas nato struit.
    </p>
    <p>
     NERO sit . . .
    </p>
    <p>
     POP. immo ne sit.
    </p>
    <p>
     NERO sit rea.
    </p>
    <p>
     POP. et sceleris rea.
    </p>
    <p>
     NERO quae cura?
    </p>
    <p>
     POP. sceleri per scelera cura est brevis.
     <b>
      <font size="2">
       1580
      </font>
     </b>
    </p>
    <p>
     NERO gravis.
    </p>
    <p>
     POP. auferenda.
    </p>
    <p>
     NERO quo modo?
    </p>
    <p>
     POP. quo non modo?
          vi.
    </p>
    <p>
     NERO perge.
    </p>
    <p>
     POP.fraude.
    </p>
    <p>
     NERO perage.
    </p>
    <p>
     POP. vi, fraude.
    </p>
    <p>
     NERO .hoc age.
    </p>
    <p>
     insta.
    </p>
    <p>
     POP. veneno.
    </p>
    <p>
     NERO non placet.
    </p>
    <p>
     POP. ferro.
    </p>
    <p>
     NERO nec hoc.
    </p>
    <p>
     POP. quid ita?
    </p>
    <p>
     NERO veneno vix locus, ferro nefas.
          venenum in epulis nemo det sorti, quia
     <b>
      <font size="2">
       1585
      </font>
     </b>
     Britannici iam morte vulgatum nimis.
          tentare famulos faeminae intentae arduum,
          quae sceleris usu callet insidiis fugam.
          quin ipsa ter tentata praesumpsit prius
          antidota.
    </p>
    <p>
     POP. contra Caesarem? hoc olim nefas.
     <b>
      <font size="2">
       1590
      </font>
     </b>
    </p>
    <p>
     NERO nec esse ferrum poterit occultum: nec est
          tanto facinori, iussa quin renuat mea,
          delectus aliquis. heu mihi tantos metus
          quis minuet? opera praemium dignum feret.
    </p>
    <p>
     ANIC. oblata quamvis opera vix placeat satis,
     <b>
      <font size="2">
       1595
      </font>
     </b>
     et consulenti consilia damnum creent,
          quae fraudem in ipsam Caesaris matrem struant:
          cum tamen agatur tua salus, Caesar, salus
          mea negligatur: offero et mentem et manum;
          manus exequetur, mens adinveniet dolum,
     <b>
      <font size="2">
       1600
      </font>
     </b>
     quo nesciens tollatur, et certo, et cito.
    </p>
    <p>
     NERO vincis, Anicete, si facis quod iam facis,
          me poedagogus dignus, et vindex meus.
          quo me bearis, effer interitus modum.
    </p>
    <p>
     ANIC. navem in theatro vidimus mediis aquis
     <b>
      <font size="2">
       1605
      </font>
     </b>
     per se solutam, belluas pugnae feras
          evomere, et illam denuo emissis feris
          redintegratam: talis effingi potest,
          ut dissoluta parte navigii affabre.
          huc evocatam matrem, et advectam mari,
     <b>
      <font size="2">
       1610
      </font>
     </b>
     laxata subito machina inopinam vomat,
          aut lapsa moles machinae incautam premat.
          fortuita nullo, quam mari, obveniunt loco.
          quam navigare, nil magis sorti obiacet:
          tam parva res distinguit a vita necem.
     <b>
      <font size="2">
       1615
      </font>
     </b>
     quis igitur, illam si mare in praeceps trahit,
          sic erit iniquus, tribuat ut sceleri, quod est
          ventis et undis crimini (si quod putent
          crimen) ferendum? quin trucidatae potes
          et templum, et aras addere, et quicquid pium
     <b>
      <font size="2">
       1620
      </font>
     </b>
     probare poterit, ficta si pietas placet.
    </p>
    <p>
     NERO placet, Anicete: nec mora, effectum dabo.
    </p>
   </blockquote>
  </blockquote>
  <center>
   Actus III, scena 4
  </center>
  <center>
   AGRIPPINA, BURRHUS, SENECA, ACERONIA, ALII
  </center>
  <blockquote>
   <blockquote>
    <p>
     BUR. Augusta, crimen, teque qui faciant ream,
          exposui. utrumque dilue, aut letho lue.
    </p>
    <p>
     AGRIP. Syllana nempe sterilis affectus pios
     <b>
      <font size="2">
       1625
      </font>
     </b>
     nescit parentum: non enim natos parens,
          ut scorta meretrix, mutat: exesis bonis
          Calvisius operam, deferens nomen meum,
          anui rependit ultimam, non optimam.
          mihi parricidae an ergo subeunda est nota,
     <b>
      <font size="2">
       1630
      </font>
     </b>
     notitia danda Caesari? o dirum nefas.
          odiis Domitiae gratias summas agam,
          mecum in Neronem (lucta si mecum placet)
          si amore certet, certet officiis meum.
          nunc concubino turpis Atimeto, et procax
     <b>
      <font size="2">
       1635
      </font>
     </b>
     Paride histrione, fabulas scenae parat.
          at illa Baiis lauta piscinas colit,
          adoptiones quando consiliis meis,
          proconsulatus, consulis lecti decus,
          reliqua parantur, quae meo imperium parent.
     <b>
      <font size="2">
       1640
      </font>
     </b>
     nempe ut sit aliquis (sed quis est?) qui mi arguat,
          tentasse in urbe milites, laesam fidem
          provinciarum fraude minuisse, ad scelus
          traxisse servos, adde libertos dolo.
          Britannico regnante regnassem utique;
     <b>
      <font size="2">
       1645
      </font>
     </b>
     vivere negatur, num Nero vivit meus?
          si Plautus, aut quis alius imperium ferat,
          mihi deerit actor scilicet, qui non mihi
          incauta verba, at crimina obiiciat, quibus
          solvi parens delata, nisi nato, nequit.
     <b>
      <font size="2">
       1650
      </font>
     </b>
     nec dubito solvar: nam scelus quantum forem,
          non absoluta! nec nefas nullum puto,
          esse dubitatum de fide matris: sed hoc
          nec ferre potero, nec pius Caesar feret.
          sed si ferendum, quid querat? quid non querat?
     <b>
      <font size="2">
       1655
      </font>
     </b>
     de me querendum, digna quod viderar, Nero
          quam suspicetur, mancipia peragant ream.
          o turpe fatum, factum abhorrendum, impium.
    </p>
    <p>
     SEN. Augusta, multum causa nos movit tua:
          magis in Neronem nos fides laesum movet.
     <b>
      <font size="2">
       1660
      </font>
     </b>
     solare tu te, spiritus magnos doma:
          utinam innocentem solvere, audire ut licet,
          nobis liceret; quod licet, miseret tui.
          satis ista nobis; Caesari hinc fiat satis.
    </p>
    <p>
     AGRIP. quam misera, cuius miseret! o quam sum rea,
     <b>
      <font size="2">
       1665
      </font>
     </b>
     quae nequeo solvi! miseret? invidiae fui.
          non solvor? at eram mortis et vitae arbitra.
          heu quo cecidimus? Caesar adeundus: placet.
          aequus parenti filius iudex erit.
          videamus, an me qui videt faciat ream.
     <b>
      <font size="2">
       1670
      </font>
     </b>
     adeamus.
    </p>
    <p>
     BUR. imo en obviam Caesar venit.
    </p>
   </blockquote>
  </blockquote>
  <p>
   <i>
    Intrat Nero.
   </i>
  </p>
  <blockquote>
   <blockquote>
    <p>
     AGRIP. arguor inique, mi Nero, falso arguor.
          Augustam inique criminis scorta arguunt:
          matrem innocentem criminis falso arguunt.
          quod crimen autem? laesa maiestas tua.
     <b>
      <font size="2">
       1675
      </font>
     </b>
     imo instituta et aucta maiestas tua.
          quid multa? mater ipsa (nisi crimen putes
          matrem esse) crimen diluit, purgat ream.
          in matre amorem crede, pietatem, fidem:
          nec meritus aliud, aliud a me cur times?
     <b>
      <font size="2">
       1680
      </font>
     </b>
     timeas ab illis potius, et timeas mihi.
          me ausi petere, te matre sublata petent:
          ergone dextra qui tenes fulmen Iovis,
          Phoebi sagittas, probra scortorum, probra
          Tantalidos in me, me tuam matrem, vides,
     <b>
      <font size="2">
       1685
      </font>
     </b>
     et pateris? audis crimen, et credis nefas?
    </p>
    <p>
     NERO nec credo, mater, probra nec patiar tua.
          te deferentes, quicquid intuleris, ferent:
          Syllana in oras exul amotas eat,
          Calvisius exul, exul Atimetus: mihi
     <b>
      <font size="2">
       1690
      </font>
     </b>
     Paridem remitte: quin tuis, quicquid lubet,
          decerne honoris: nil nego quod tu velis.
          ferenda matris ira, placandus tumor.
          pietas colatur, ira ponatur, tumor
          exterminetur: amor odia, fraudem fides,
     <b>
      <font size="2">
       1695
      </font>
     </b>
     gratia tumorem pellat: amplexus mihi
          da, mater, arctos. sic aduniri decet
          natum parenti, sic manum manui dare,
          sic labra labris figere: quid horres, parens?
    </p>
    <p>
     AGRIP. timeo.
    </p>
    <p>
     NERO quid? an me?
    </p>
    <p>
     AGRIP. mihi potius.
    </p>
    <p>
     NERO et quid tibi?
     <b>
      <font size="2">
       1700
      </font>
     </b>
    </p>
    <p>
     AGRIP. indigna ne sim tam bono nato parens.
          haec tua nocentem, quae innocens, pietas facit.
    </p>
    <p>
     NERO id quam te amarim si scias, dicas magis.
          quin nunquam amavi ut nunc amo: quid horres, parens?
    </p>
    <p>
     AGRIP. quam cupio verbis credere, et timeo tamen!
     <b>
      <font size="2">
       1705
      </font>
     </b>
     quod cupio credo facile, quod timeo, magis.
    </p>
    <p>
     NERO semper perire qui timet, semper perit.
          qui credit auget, qui timet minuit fidem.
          nec cuncta temnas, cuncta nec timeas velim.
    </p>
    <p>
     AGRIP. qui scit timere dubia, scit tuto ingredi.
     <b>
      <font size="2">
       1710
      </font>
     </b>
     citius periclum non opinantem premit.
          premitur celerius nemo, quam qui nil timet.
          calamitatis est seges securitas.
    </p>
    <p>
     NERO hic tuta videas omnia, hic dubium nihil.
          times timenda; quae struis, metuis mala.
     <b>
      <font size="2">
       1715
      </font>
     </b>
     conscia scelesti mens inhorrescit scelus.
          quin potius ego te timeo, quam tu me times?
    </p>
    <p>
     AGRIP. quia plus obesse poteris.
    </p>
    <p>
     NERO .at cupio minus.
    </p>
    <p>
     AGRIP. tu sceptra geris.
    </p>
    <p>
     NERO at illa partiri placet.
    </p>
    <p>
     AGRIP. cui?
    </p>
    <p>
     NERO tibi.
    </p>
    <p>
     AGRIP. iocaris.
    </p>
    <p>
     NERO serio.
    </p>
    <p>
     AGRIP. .cur hoc?
    </p>
    <p>
     NERO lubet.
     <b>
      <font size="2">
       1720
      </font>
     </b>
    </p>
    <p>
     AGRIP. o spem mulierum credulam! an dixit satis?
          nolle simulandum: non feret soles duos
          coelum, nec orbis Caesares.
    </p>
    <p>
     NERO lunam feret
          coelum, orbis unam Caesaris matrem feret.
          petere libuerit, mox feres quicquid petes.
     <b>
      <font size="2">
       1725
      </font>
     </b>
     petere recusas. at feres quod non petes.
    </p>
    <p>
     AGRIP. me mitte, solus impera.
    </p>
    <p>
     NERO tu una impera:
    </p>
    <p>
     scis imperare: nisi comes mecum imperes,
          nolo imperare.
    </p>
    <p>
     AGRIP. non deero, si sic placet.
    </p>
    <p>
     NERO mecum ergo ad epulas naviga instructas: diem
     <b>
      <font size="2">
       1730
      </font>
     </b>
     celebremus istum, mihi triumphalem.
    </p>
    <p>
     AGRIP. sequor.
          haec mihi tibique Iupiter servet bona.
    </p>
   </blockquote>
  </blockquote>
  <blockquote>
   <blockquote>
    <center>
     Actus III, scena 5
    </center>
    <center>
     NUNCIUS PUER
    </center>
   </blockquote>
  </blockquote>
  <blockquote>
   <blockquote>
    <blockquote>
     <p>
      omine fausto,
            tempore festo,
            pectore laeto,
      <b>
       <font size="2">
        1735
       </font>
      </b>
      ore repleto,
            laeta cantantur.
            nil nisi laetum
     </p>
     <p>
      laeta requirunt
            facta Neronis,
      <b>
       <font size="2">
        1740
       </font>
      </b>
      fata parentis.
            non magis olim
            filia Nerei
            lauta maritum
            cepit, et altos
      <b>
       <font size="2">
        1745
       </font>
      </b>
      aequore divos
            nectare dulci
            ambrosiaque:
            quam Nero matrem
            et dape lauta
      <b>
       <font size="2">
        1750
       </font>
      </b>
      fronteque laeta
            menteque grata;
            si bona mentis
            frons bene prodat,
            ni male frontem
      <b>
       <font size="2">
        1755
       </font>
      </b>
      mens mala perdat.
            gemma coruscans,
            purpura fulgens,
            culta supellex,
            aurea vestis,
      <b>
       <font size="2">
        1760
       </font>
      </b>
      aurea vasa,
            aurea cuncta,
            faedera pacis.
            mater amoris
            pignora nato
      <b>
       <font size="2">
        1765
       </font>
      </b>
      oscula figit.
            natus amantum
            faedera matri
            oscula firmat.
            dulcia figit,
      <b>
       <font size="2">
        1770
       </font>
      </b>
      dulcior ipsa. &lt;&gt;
            grataque firmat
            gratior ipse.
            ira procellas
            movit atroces:
      <b>
       <font size="2">
        1775
       </font>
      </b>
      gratia nubes
            dispulit atras.
            quam male celant
            nubila solem! quam bene cedunt
      <b>
       <font size="2">
        1780
       </font>
      </b>
      nubila soli!
            gestiat orbis,
            litibus orbus:
            pax tenet urbes.
            pax data clauso
      <b>
       <font size="2">
        1785
       </font>
      </b>
      duplice Iano.
            quin licet ergo,
            quin decet imo
            vivere laetos
            Caesare laeto?
      <b>
       <font size="2">
        1790
       </font>
      </b>
      quin libet ergo,
            quin iuvat imo
            flore recenti,
            more decenti
            cingere crines?
      <b>
       <font size="2">
        1795
       </font>
      </b>
      festa Minervae
            nunc celebrantur:
            Pallada doctam
            carmina laudent:
            Pallada dulcem
      <b>
       <font size="2">
        1800
       </font>
      </b>
      tibia ludat.
            haec bona nobis
            protege, Pallas.
     </p>
    </blockquote>
   </blockquote>
  </blockquote>
  <p>
   <i>
    Hic terrent Furiae.
   </i>
  </p>
  <blockquote>
   <blockquote>
    <blockquote>
     <p>
      laeta sed eheu
      <i>
      </i>
      quis mihi terror
      <b>
       <font size="2">
        1805
       </font>
      </b>
      <i>
      </i>
      pectora turbat?
      <i>
      </i>
      fallor? an umbras,
      <i>
      </i>
      si tamen umbras,
      <i>
      </i>
      cerno furentes,
      <i>
      </i>
      horreo visas?
      <b>
       <font size="2">
        1810
       </font>
      </b>
      <i>
      </i>
      haec mala nobis
      <i>
      </i>
      pelle, Minerva.
     </p>
    </blockquote>
   </blockquote>
  </blockquote>
  <p>
   <i>
    Territus exit.
   </i>
  </p>
  <center>
   Actus III, scena 6
  </center>
  <center>
   AGRIPPINA, NERO, ANICETUS, CREPEREIUS, ACERONIA, ALII
  </center>
  <blockquote>
   <blockquote>
    <p>
     NERO Augusta mater, dulcis o mater mea,
          numen secundum Caesaris, nati salus,
          quia vis abire (vis mihi haec), mater, vale.
     <b>
      <font size="2">
       1815
      </font>
     </b>
     valeto, mater, et mea causa vale:
          cura salutem tu tuam. causa tua
          ego vivo, regno. sed mihi, mater, prius
          exosculandam da manum dulcem; prius
          figam labellis oscula: o quantum placent!
     <b>
      <font size="2">
       1820
      </font>
     </b>
     et his ocellis oscula: o quam me iuvant!
          et his papillis osculum: o saeve osculum,
          divellor aegre: explere non potero tuo
          aspectu amorem: quin manes? cur me fugis?
          quia vis abire (vis mihi haec), mater, vale.
     <b>
      <font size="2">
       1825
      </font>
     </b>
     ornata navis te manet. scopulis tua
          illisa, fracta est, nostra te navis manet.
          Anicetum itineris cape ducem. mater, vale.
    </p>
    <p>
     AGRIP. valere toties qui iubes, Caesar, vale,
          valere semper dignus, in matrem pius
     <b>
      <font size="2">
       1830
      </font>
     </b>
     si pergis esse: semper ut valeas precor.
          recidiva ne nos febris affligat, vide:
          ne nova procella obumbret hunc solem, cave.
          tam magna tutam gratia at timidam facit
          tam inusitata: firma sit: Caesar, vale.
     <b>
      <font size="2">
       1835
      </font>
     </b>
    </p>
   </blockquote>
  </blockquote>
  <p>
   <i>
    Exeunt omnes praeter Neronem.
   </i>
  </p>
  <blockquote>
   <blockquote>
    <p>
     NERO vale supremum: si id parum, aeternum vale.
          "recidiva ne nos febris affligat,peri.
          "ne nova procella obumbret," haec mersam obruat.
          impellat Eurum Zephyrus, et Boream Notus:
          Zephyrum repellat Eurus, et Boreas Notum.
     <b>
      <font size="2">
       1840
      </font>
     </b>
     ventum aestus, aestum ventus exagitet
          montes aquarum ad sydera elatam vehant:
          valles aquarum ad Tartara revectam trahant.
          undam unda superet, fluctus in fluctum ruat.
          mare fundat imbres, augeant imbres mare.
     <b>
      <font size="2">
       1845
      </font>
     </b>
     mare turbo volvat, turbinem glomeret mare.
          ut maria caeli, maria quasi caeli intonent.
          ratim scopulis elidat, et scopulum ratis.
          vomat onerantem puppis, et pontus voret.
          pontumque puppis, pontus et puppim voret.
     <b>
      <font size="2">
       1850
      </font>
     </b>
     sed cur refulgent astra? cur luna emicat
          astra, invidetis? luna, inhorrescis scelus?
          quin fugitis, astra? luna, quin condis caput?
          sol in nepotum nece retrocessit: necem
          fert luna matris, nec fugit? facinus lubet
     <b>
      <font size="2">
       1855
      </font>
     </b>
     detegere? sic est; aspicere facinus lubet.
          age, detegatur facinus: at fiat prius.
          modo fiat, astra, luna spectate ut lubet.
          nocte duplicata nunc opus: tenebras velim,
          color ut sit unus omnium, aut nullus color.
     <b>
      <font size="2">
       1860
      </font>
     </b>
     sed luce fiat modo nefas, lucem fero.
          cur conticescunt turbines, undae stupent?
          servatis illam? an crimen arguitis meum?
          male audientes turbines, undae invidae.
          ut illa pereat, arguite crimen meum.
     <b>
      <font size="2">
       1865
      </font>
     </b>
     agite, scelus convincite, at vincat scelus.
          eripite caelum, effundite infestum mare:
          miscete terris Tartara, et caelum mari.
          quid astra, lunam, turbines, undas voco
          surda invocanti, saeva si nullus voces?
     <b>
      <font size="2">
       1870
      </font>
     </b>
     Anicete, tota et sola spes in te sita:
          si perdis illam, vivo; nisi perdis, cado.
          praeoccupare scelus adhortatur salus:
          et male cohaerent matris et nati salus.
          Anicete, me tuere, nec tardes opem.
     <b>
      <font size="2">
       1875
      </font>
     </b>
     veni salutis nuncius, vindex metus,
          faelicitatis author. optatus venit,
          sed heu me anhelans, tristis, attonitus venit.
    </p>
   </blockquote>
  </blockquote>
  <p>
   <i>
    Intrat Anicetus.
   </i>
  </p>
  <blockquote>
   <blockquote>
    <p>
     Anicete, an actum?
    </p>
    <p>
     ANIC. nec nihil, nec quod velim.
    </p>
    <p>
     NERO de me vel illa?
    </p>
    <p>
     ANIC. neutro.
    </p>
    <p>
     NERO at est medium nihil.
     <b>
      <font size="2">
       1880
      </font>
     </b>
    </p>
    <p>
     ANIC. at nunc.
    </p>
    <p>
     NERO quid at nunc?
    </p>
    <p>
     ANIC. nunc nec est actum satis,
          nec nil.
    </p>
    <p>
     NERO quid actum?
    </p>
    <p>
     ANIC. si sinas, dicam.
    </p>
    <p>
     NERO sino.
    </p>
    <p>
     ANIC. ut cepit illam, quae vehat captam, ratis,
          vomatque vectam, nauta non nectit moras,
          portum relinquit iussus: et placidum mare,
     <b>
      <font size="2">
       1885
      </font>
     </b>
     et aura amica, et astra se praebent duces.
          tenebrae, procellae, turbines placeant magis.
          sed acta puppis caerulum sulcat salum:
          pulsata remis aemulis resonant freta:
          remi simul lentati, et adducti simul
     <b>
      <font size="2">
       1890
      </font>
     </b>
     proram movent, auram iuvant, dirimunt mare.
          hinc plena Baccho mater, auro, ostro cubat;
          sedet ad cubantis Polla reclivis pedes.
          Creperius inde prope gubernantem stetit.
          Polla recubanti memorat, et memorat lubens,
     <b>
      <font size="2">
       1895
      </font>
     </b>
     offensionis et simultatis tuae
          paeniteat ut te, gratiam amissam prius
          recuperatam matris, imo auctam magis.
          haec dum illa memorat, fertur et in altum ratis,
          signum do: plumbo grave loci tectum ruit.
     <b>
      <font size="2">
       1900
      </font>
     </b>
     Crepereius onere pressus exanimis cadit:
          paries validior tecti Agrippinam tegit
          Pollamque, nec mox solvitur iussu ratis.
          omnes agunt. agenda non omnes sciunt:
          gravem scienti nesciens affert moram.
     <b>
      <font size="2">
       1905
      </font>
     </b>
     Augusta vestes scindit et lacerat comas.
          rigat ora fletu, voce conclamat deos;
          victa incitatis iam malis, ira furens,
          mare cum videret, et nihil praeter mare,
          cum nulla spes salutis, has voces dedit.
     <b>
      <font size="2">
       1910
      </font>
     </b>
     "pro dote tanta praemia haec reddis mihi?
          hac puppe (fateor) digna, qua peperi scelus,
          lucem, locumque Caesaris demens dedi.
          Acheronte vultus exere, o coniux, tuos,
          satiare paenis, si meas sitias, meis.
     <b>
      <font size="2">
       1915
      </font>
     </b>
     ego miserande causa tibi saevae necis:
          ego author, heu me, funeris nato tuo.
          ecce ecce manes ad tuos (merui) feror
          inhumata, et undis obruta profundi maris."
    </p>
    <p>
     NERO cygnaea nempe cantio, ut placide sonat!
     <b>
      <font size="2">
       1920
      </font>
     </b>
    </p>
    <p>
     ANIC. remigibus inde visum, ut in laevum latus
          inclinet, et mergatur inclinans ratis.
          nec promptus his ad subita consensus fuit;
          aliique, contra qui renitantur, levem
          dant iactum in undas faeminis: tandem ratis
     <b>
      <font size="2">
       1925
      </font>
     </b>
     pressa resoluto robore dehiscit, mare
          sorbet. ululatus tollitur, planctus sonat
          faemineus, oculos dira mors trepidos ferit.
          sibi quisque qaerit lethi inundantis fugam.
          tabulae ille nudus haeret, et fluctus secat:
     <b>
      <font size="2">
       1930
      </font>
     </b>
     hic derelicta littora natando petit.
          multos profundo fata demergunt salo.
          peritura Polla sese Agrippinam vocat,
          et subveniri principis matri rogat.
          credimus, et illam, ut tela suppeditat locus,
     <font size="2">
      <b>
       1935
      </b>
     </font>
     remis subigimus, tradimus conto neci:
          "Augusta," dixit, reliqua mare morsque amputat.
    </p>
    <p>
     NERO laudo, sed ipsam ut hauserit matrem mare
          audire lubet: haec petitur a nobis fera.
          Lybici leones non nisi in tauros ruunt.
     <b>
      <font size="2">
       1940
      </font>
     </b>
     non aquila muscam, Caesar Augustam petit.
    </p>
    <p>
     ANIC. Augusta, in aliam quid sit admissum videns,
          nil dubitat, in se quin sit intextus dolus.
    </p>
   </blockquote>
  </blockquote>
  <p>
   <i>
    Intrant Burrhus et Seneca.
   </i>
  </p>
  <blockquote>
   <blockquote>
    <p>
     nec scio, dolore seudolo potius tacet.
          tacita per umbras noctis in pelagus ruit:
     <b>
      <font size="2">
       1945
      </font>
     </b>
     sed mox resurgit, pellit et palmis, metu
          cogente, fata quae mari et telo imminent.
          nec enatat quin laesa, quin caesa est prope.
          nam remus humerum vulnere afflixit gravi:
          nec laesa sic est, quin reluctando enatet.
     <b>
      <font size="2">
       1950
      </font>
     </b>
     nam morte spreta mansit in multis fides,
          qui ferre dominae viribus fractis opem
          audent et optant, manibus et tremulis levant:
          brachia trahentem lenta clamore excitant:
          dum rumpit undas pectore, occursu obvio
     <b>
      <font size="2">
       1955
      </font>
     </b>
     lembunculorum vecta Lucrinum in lacum,
          tandemque villae incolumis infertur suae.
    </p>
    <p>
     NERO evasit igitur? siccine? effugit fera?
          quid restat? aderit, aderit horrendum fremens
          tygris excitata telo aberranti, rotans
     <b>
      <font size="2">
       1960
      </font>
     </b>
     oculos furentes, ore truculento minax:
          cui nihil avaram, nisi cruor, saturet famem:
          nec cruor hiantem, nisi meus, sedet sitim.
          videre videor, quin video vultum trucem:
          perire videor, et pereo saeva manu.
     <b>
      <font size="2">
       1965
      </font>
     </b>
     testor supremos, infimos, medios deos,
          aderit Erynnys propera vindictam ferens;
          ad arma, ad arma servitia cogit sua,
          ad arma, ad arma militem accendit suum.
          nunc fera senatum, nunc ferox populum petit,
     <b>
      <font size="2">
       1970
      </font>
     </b>
     caesos amicos narrat, ostendit suum
          naufragium, et illud vulnus heu nimium leve.
          sed quae mihi sibsidia nisi, Seneca, admones?
          nisi, Burrhus, experectus auxilium admoves?
          quid statis? et ad hoc vos mea invitat salus.
     <b>
      <font size="2">
       1975
      </font>
     </b>
     est animus aliud consulere? non est locus:
          nil audio aliud: consulere non est opus:
          opus ope et opera quae necem matri ferat.
          nisi praevenitur illa, perit illi Nero.
          tu, Seneca, Burrhum, Burrhe, te Seneca aspicit,
     <b>
      <font size="2">
       1980
      </font>
     </b>
     an imperanda militi caedes rogat.
    </p>
    <p>
     BUR. praetorianos Caesarum obstrictos domus,
          Germanicique sanctitas memores tenet,
          ut nihil in eius posteros atrox parent.
          promissa melius praestet Anicetus sua.
     <b>
      <font size="2">
       1985
      </font>
     </b>
    </p>
    <p>
     ANIC. praestabo: sceleris summa mandetur mihi:
          nihil morabor; cuncta quod saecla horreant,
          sed nulla taceant, quod solum et caelum tremant,
          quod erubescat author, Eumenides gemant,
          id fiet, a me fiet, et pro te nefas.
     <b>
      <font size="2">
       1990
      </font>
     </b>
    </p>
    <p>
     NERO nunc imperare incipio, nunc vere impero:
          hic sceptra firmat, hic dat imperium dies.
          libertus author muneris tanti mihi;
          libertus author funeris matri meae.
          Anicite, properes, eligas comites tibi
     <b>
      <font size="2">
       1995
      </font>
     </b>
     ad iussa promptos: perage mandata ocyus.
    </p>
    <p>
     ANIC. centurio classis, et trierarchus comes,
          paucique nautae sint in auxiliis, volo.
    </p>
    <p>
     NERO aderunt: at hoc tu quod facis facias cito.
    </p>
   </blockquote>
  </blockquote>
  <p>
   <i>
    Exeunt Nero, Seneca, Burrhus.
   </i>
  </p>
  <blockquote>
   <blockquote>
    <p>
     ANIC. (
     <i>
      solus
     </i>
     ) Anicete, nunc ut advoces artes opus,
     <b>
      <font size="2">
       2000
      </font>
     </b>
     aut potius animos: advocat hoc animos opus.
          accingere anime, Caucasi rupes feras
          inhospitalis indue, et ferrum triplex.
          aures querelis obstrue, et menti metum
          exclude, et oculos claude pietati impiae.
     <b>
      <font size="2">
       2005
      </font>
     </b>
     impius habebor Caesari, Augustae pius.
          aude aliquid, aliquid esse si cupias: age,
          age, quod ut omnes improbent, Caesar probet.
          malo ordieris magna, perficies bono:
          scelerisque fructus, ut nihil credas scelus.
     <b>
      <font size="2">
       2010
      </font>
     </b>
     scelus imperantis, si scelus: Caesar iubet:
          obtemperandum: at filius Caesar: vide:
          at et ille matri, et mater est illi gravis:
          perge: at redibit gratia: at periit prius;
          et pereat illa, gratiae ut pereat locus.
     <b>
      <font size="2">
       2015
      </font>
     </b>
     at paenitebit: siste: respiscet: cave:
          ne se iubente vindicet caesam, time.
          timeo hoc, et illud; sive ago, seu non ago,
          metus est untrinque; et Caesaris untrinque est metus;
          si perago, ne mox oderit: si non ago,
     <b>
      <font size="2">
       2020
      </font>
     </b>
     ne pereat, aut me perdat infidum sibi.
          oderit inique facta quae fieri iubet:
          quin pollicetur praemium, nedum necem
          interminatur: bona ferens, referam mala?
          peribit ipse, nisi perit mater prius:
     <b>
      <font size="2">
       2025
      </font>
     </b>
     nisi perit ille, aut illa, me periment; scelus
          caeptum illa dicet, ille desertum arguet.
          quid ago? Neroni illaesa servetur fides.
          at nulla in illam mihi fides, odium vetus:
          perge, e duobus perde quam metuis magis.
     <b>
      <font size="2">
       2030
      </font>
     </b>
     metus futuros imminens vincat metus.
          nunc nulla nobis via regrediendi patet:
          nunc nulla mora consilia capiendi nova:
          scelera sceleribus sint iter. periit pudor,
          periitque pietas. qua iubet Caesar feror.
     <b>
      <font size="2">
       2035
      </font>
     </b>
     quam rex iubet perire qui servat perit.
          prius illa, et ille pereat: ego parcam mihi.
    </p>
   </blockquote>
  </blockquote>
  <p>
   <i>
    Intrant Herculeus trierarcha, Oloaritus centurio, et pauci nautae.
   </i>
  </p>
  <blockquote>
   <blockquote>
    <p>
     &lt; sed cum comitibus en trierarchus venit.
          quae sint agenda nostis, o socii?
    </p>
    <p>
     HERC. nihil
          sed agere, quicquid tu iubes, Caesar iubet.
     <b>
      <font size="2">
       2040
      </font>
     </b>
    </p>
    <p>
     ANIC. et animus is est?
    </p>
    <p>
     HERC. per Iovem.
    </p>
    <p>
     ANIC. et sic stat fides?
    </p>
    <p>
     OLO. per Martem.
    </p>
    <p>
     ANIC. id agitis ergo?
    </p>
    <p>
     HERC.. per pelagi deos.
    </p>
    <p>
     ANIC. et quicquid?
    </p>
    <p>
     OLO. et quodcunque.
    </p>
    <p>
     ANIC. si caedem imperat?
    </p>
    <p>
     OLO. caedem patrabo.
    </p>
    <p>
     ANIC. si scelus?
    </p>
    <p>
     OLO. faciam scelus.
    </p>
    <p>
     ANIC. quid si parentem?
    </p>
    <p>
     HERC. quam?
    </p>
    <p>
     ANIC. .suam.
    </p>
    <p>
     HERC. quid si meam?
     <b>
      <font size="2">
       2045
      </font>
     </b>
     iussus meam mactabo: quid si me iubet?
          mactabo vel me: nisi facio, faciet Nero
          ut fiat: at si facio, pensabit Nero.
    </p>
    <p>
     ANIC. nihil metuitis?
    </p>
    <p>
     OLO. Caesare excepto nihil.
    </p>
    <p>
     ANIC. ergo ibitis?
    </p>
    <p>
     OLO. pro Caesare in summum Iovem.
    </p>
    <p>
     ANIC. tales ministros esse Caesareos decet.
     <b>
      <font size="2">
       2050
      </font>
     </b>
     bene est.
    </p>
   </blockquote>
  </blockquote>
  <p>
   <i>
    Intrat Agerinus.
   </i>
  </p>
  <blockquote>
   <blockquote>
    <p>
     sed ecce laetus Agerinusvenit.
          venit? quid affert? laetus? olfacio dolos.
          nempe enatasse naufragam Augustam refert.
          illa vereratrix quo fere interiit malum
          nescire simulat: sola in insidiis salus
     <b>
      <font size="2">
       2055
      </font>
     </b>
     nescire quod scis: callide. at nec sic fugis.
          ego dum requiro quid novi portet, sicam
          tecte aliquis illi proiiciat inter pedes.
          hinc ordinemur criminis scenam novi.
          Agerine, laetus quid venis? et quem petis?
     <b>
      <font size="2">
       2060
      </font>
     </b>
    </p>
    <p>
     AGER. libet esse laetum. quid tua? non te peto.
    </p>
    <p>
     ANIC. satis insolenter.
    </p>
    <p>
     AGER. imo sic soleo
    </p>
    <p>
     ANIC. placet: .
          at convenire Caesarem, credo, libet.
    </p>
    <p>
     AGER. et convenire Caesarem, spero, licet.
    </p>
    <p>
     ANIC. licebit, ego si, quid feras, sciero prius.
     <b>
      <font size="2">
       2065
      </font>
     </b>
    </p>
    <p>
     AGER. narranda dominis, an prius famuli sciant?
    </p>
    <p>
     <i>
      Proiicitur sica.
     </i>
    </p>
    <p>
     ANIC. a matre nempe invisis.
    </p>
    <p>
     AGER. et visam licet.
    </p>
    <p>
     ANIC. at ille matrem inviset.
    </p>
    <p>
     AGER. at non est opus.
    </p>
    <p>
     ANIC. est aegra.
    </p>
    <p>
     AGER. non est.
    </p>
    <p>
     ANIC. vulnere laborat.
    </p>
    <p>
     AGER. nec hoc.
    </p>
    <p>
     ANIC. naufraga.
    </p>
    <p>
     AGER. nec illud.
    </p>
    <p>
     ANIC. ne nega.
    </p>
    <p>
     AGER. quid ni negem?
     <b>
      <font size="2">
       2070
      </font>
     </b>
    </p>
    <p>
     ANIC. imo aliud affers.
    </p>
    <p>
     AGER. ut feram.
    </p>
    <p>
     ANIC. .sed non feres.
    </p>
    <p>
     AGER. imo.
    </p>
    <p>
     ANIC. imo taceas, perfide; teneris reus.
          ecce ecce, socii, in Caesarem intentam sicam:
          hoc hoc ministro mater (o matrem piam!)
          usura, nato et principi exitium struit.
     <b>
      <font size="2">
       2075
      </font>
     </b>
     vos deprehenso astringite infidas manus:
          iniicite vincla.
    </p>
    <p>
     AGER. sic inauditus cadam?
    </p>
    <p>
     ANIC. quid verba spectem, facta cum damnent reum?
          manifesta mens est et tua, et dominae tuae.
          vis convenire Caesarem armatus sica.
     <b>
      <font size="2">
       2080
      </font>
     </b>
     sed quid agebat? quid voluit ardor tuus?
          non nisi Neronem, et solus et solum petis.
          quid plura quaero? rapite vos hunc in crucem.
          visemus hinc nos, sceleris infandi artifex
          illa, illa quid agat, callida quid ultra paret,
     <b>
      <font size="2">
       2085
      </font>
     </b>
     an deprehensam pudeat, et quid, si pudet,
          factura, duret vivere, an malit mori.
    </p>
   </blockquote>
  </blockquote>
  <center>
   Actus III, scena 7
  </center>
  <p>
   <i>
    Agrippina, in lecto vulnerata humero, cum una ancilla et lucerna.
   </i>
  </p>
  <blockquote>
   <blockquote>
    <p>
     AGRIP. Agerinus annon rediit? an nondumvenit?
          quam misera res est, rebus in miseris, mora!
          is dum moratur, spes moritur; urget meus
     <b>
      <font size="2">
       2090
      </font>
     </b>
     factum putare, quod potest fieri, metus.
          odia Neronis quid ferent? quid non ferent?
          non ita meruimus: tamen an iniuste magis
          laesit, quia odit? an, quod iniustum magis
          quia laesit, odit? me sit odisse impium,
     <b>
      <font size="2">
       2095
      </font>
     </b>
     laesisse magis: at odia sine fine aut modo,
          sine fine scelus est, sine modo plusquam scelus.
          at scelus in usu est; in scelere mirum est modus.
          scelus est abyssus; fundus aut margo quis est?
          ergo est utrinque, Iulia, cavendum: scelus
     <b>
      <font size="2">
       2100
      </font>
     </b>
     ne nescias, nec scire videaris tamen.
          nescire, quid agat, non potes. nescis tamen.
          est aliquid ultra forte: sed id ultra quid est?
          nescio quid. aliquid: aliquid anne ultra potest?
          potest; potensque faciet: o faciat prius,
     <b>
      <font size="2">
       2105
      </font>
     </b>
     quam suspicari potero: suspicio est tamen:
          quia nemo ab illo; quin nec Agerinus quidem.
          quid ripa nunc deserta, quid strepitus volunt?
          quid solitudo? indicia supremi mali?
    </p>
   </blockquote>
  </blockquote>
  <p>
   <i>
    Lucerna.
   </i>
  </p>
  <blockquote>
   <blockquote>
    <p>
     ecce, ecce lumen illud, ut subito occidit,
     <b>
      <font size="2">
       2110
      </font>
     </b>
     subito refulsit: dii volunt sciri scelus,
          noluntque sciri: nescio quid illos pudet
    </p>
   </blockquote>
  </blockquote>
  <p>
   <i>
    Ancilla.
   </i>
  </p>
  <blockquote>
   <blockquote>
    <p>
     ancilla, at una, restat: abitura est et haec:
          tu quoque misellam deseris? sed quid sonat
          ianua refracta? quid rei? Augustae fores
     <b>
      <font size="2">
       2115
      </font>
     </b>
     num sic refringi fas fuit? num sic Nero
          iussit parentem visere? refotam satis
          renuntiate; me gravi casu, deum
          benignitate, Caesaris genio auspice,
          salvam enatasse: non opus visat: magis
     <b>
      <font size="2">
       2120
      </font>
     </b>
     opus est quiete.
    </p>
   </blockquote>
  </blockquote>
  <p>
   <i>
    Irrumpit Anicetus cum suis.
   </i>
  </p>
  <blockquote>
   <blockquote>
    <p>
     sed quid hoc? quorsum minax,
          Anicete, terres? num patraturus nefas?
          non credo iussum a filio in matrem nefas.
          non imperavit filius, matrem ut neces.
          non iussus audes?
    </p>
   </blockquote>
  </blockquote>
  <p>
   <i>
    Herculei fustis.
   </i>
  </p>
  <blockquote>
   <blockquote>
    <p>
     quid triearchus mihi
     <b>
      <font size="2">
       2125
      </font>
     </b>
     fuste minitatur? sic in Augustam decet?
          Germanici sic filiam adoriri placet?
    </p>
   </blockquote>
  </blockquote>
  <p>
   <i>
    Oloariti ensis.
   </i>
  </p>
  <blockquote>
   <blockquote>
    <p>
     stricto ense feries, centurio? ventrem feri:
          condatur ensis utero in hoc: hic est tibi
          fodiendus, hic est tale qui monstrum tulit.
     <b>
      <font size="2">
       2130
      </font>
     </b>
     sic, si cadendum est, caedite, decenter cadam. ah.
    </p>
   </blockquote>
  </blockquote>
  <p>
   <i>
    Occiditur, obductis velis.
   </i>
  </p>
  <center>
   Actus III,
  </center>
  <center>
   NERO SOLUS
  </center>
  <blockquote>
   <blockquote>
    <p>
     NERO quam dubius haeret animus! hinc spes, hinc metus:
          spes somniantis visio, gehenna est metus.
          dum fluctuatur animus ancipiti vice
          nec vivo, nec sum mortuus; sed sum miser.
     <b>
      <font size="2">
       2135
      </font>
     </b>
     miser ille, cui vacillat hinc spes, hinc metus.
          si falsa spes eludit, illudor miser.
          ut metuo misere, ne metus verus premat!
          ut perio misere, nisi prius mater perit!
          res, fateor, agitur magna: peragatur, precor.
     <b>
      <font size="2">
       2140
      </font>
     </b>
     Anicite, perge, perage: te praesta virum:
          me serva, et illam perde. nisi perdis, peris.
          perimus ambo: tibi fides, regnum mihi
          periit: utrique pestis utriusque imminet.
          age, perge, perde, tunde, dilania, fodi,
     <b>
      <font size="2">
       2145
      </font>
     </b>
     excinde matrem, Caesarem ut verum probes.
          Ankhte nomen, omen,invictum tene.
          at illa pollens gratia, nummis potens,
          timore cauta, tuta famulorum fide,
          olfaciet, antevertet, invertet dolos:
     <b>
      <font size="2">
       2150
      </font>
     </b>
     invertet in me. evertet et mecum omnia.
          annosa vulpes haud cito in laqueum cadet.
          imo haec leaena, ut fugit insidias, struet.
          artem arte, vim vi, scelere superabit scelus.
          Pentheus Agaven pellet a Bacchi sacris?
     <b>
      <font size="2">
       2155
      </font>
     </b>
     perimet Agave Penthea, ut Baccho sacrum.
          ferire vel perire, sic una optio.
          prior, Anicete, tu feri, et penitus feri.
          nisi feriatur, nisi pereat, atrox fera
          nos feriet, et perire sit nostra optio.
     <b>
      <font size="2">
       2160
      </font>
     </b>
     ita ludit aut elidit, hinc spes, hinc metus.
          acsi unda puppim nunc levet, sed nunc premat;
          nunc salit in altum cor superbificum mihi,
          nunc ponderosum mole subsidit gravi.
          male habet utrinque: spe, metu, quam re magis.
     <b>
      <font size="2">
       2165
      </font>
     </b>
     hic motus aliquid, spes aliud, aliud metus,
          actum esse dicunt: quid sit haud dicunt tamen.
          Anicite, spem tutare, rem praesta, metum
          discute: sed heu me, spes fugit, vincit metus.
          quod spero, credo: quod metuo, credo magis.
     <b>
      <font size="2">
       2170
      </font>
     </b>
     metuenda magis, ut citius adventant, mala.
          ita implicantur, ita novis currunt gyris,
          tam magna dum sperantur, hinc spes, hinc metus.
          spes ab Aniceto, sed ab Agrippina metus.
          solus Anicetus sistere in tuto potest.
     <b>
      <font size="2">
       2175
      </font>
     </b>
    </p>
   </blockquote>
  </blockquote>
  <p>
   <i>
    Intrat Anicetus.
   </i>
  </p>
  <blockquote>
   <blockquote>
    <p>
     et ecce rediit. dic, aninterii miser?
          an interemi?
    </p>
    <p>
     ANIC. siccine necesse alterum?
    </p>
    <p>
     NERO necesse.
    </p>
    <p>
     ANIC. non est igitur in dubio, magis
          optetur utrum.
    </p>
    <p>
     NERO non. sed in dubio manens
          magis interire videor.
    </p>
    <p>
     ANIC. an nulla est mora?
     <b>
      <font size="2">
       2180
      </font>
     </b>
    </p>
    <p>
     NERO mora nulla: mortem dicis, ubi dicis moram.
    </p>
    <p>
     ANIC. quin dico mortem.
    </p>
    <p>
     NERO quid? meam?
    </p>
    <p>
     ANIC. superi vetent.
          matrem peremptam dico.
    </p>
    <p>
     NERO num matrem meam?
    </p>
    <p>
     ANIC. tuam.
    </p>
    <p>
     NERO peremptam?
    </p>
    <p>
     ANIC. et hac manu.
    </p>
    <p>
     NERO laudo manum,
          exosculorque: sed fide dicas tua?
     <b>
      <font size="2">
       2185
      </font>
     </b>
    </p>
    <p>
     ANIC. mea.
    </p>
    <p>
     NERO quid? illam mortuam? an credam? an cupis . . .
    </p>
    <p>
     ANIC. tam crede, quam te vivere, Anicetum loqui.
    </p>
    <p>
     NERO cupio, nequeoque credere, ita magnum est bonum.
          nec tanta facile est credere: sed effer modum.
          sed sciscitari de modo non est opus:
     <b>
      <font size="2">
       2190
      </font>
     </b>
     potuisse perimi: non potest fieri satis
          factum audiendo: nec satis fiet, nisi
          oculus, quod auris audiit, spectet lubens.
          oculus tuendo, tutus agat animus, facit.
     <b>
      <font size="2">
       2195
      </font>
     </b>
     ire, intueri, si licet tuto, libet.
          licetne?
    </p>
    <p>
     ANIC. quidni?
    </p>
    <p>
     NERO mortuam credis?
    </p>
    <p>
     ANIC. .scio.
    </p>
    <p>
     NERO vidistin?
    </p>
    <p>
     ANIC. oculis hisce.
    </p>
    <p>
     NERO .et a manibus tuis?
    </p>
    <p>
     ANIC. istis.
    </p>
    <p>
     NERO at . . .
    </p>
    <p>
     ANIC. at quid?
    </p>
    <p>
     NERO ne reviviscat, metus.
          nisi illa periit . . .
    </p>
    <p>
     ANIC. me vide.
    </p>
    <p>
     NERO at spirans adhuc
     <b>
      <font size="2">
       2200
      </font>
     </b>
     si convaluerit . . .
    </p>
    <p>
     ANIC. ne time.
    </p>
    <p>
     NERO affirmas? eo:
          aut prodis, aut me perdis, aut prorsus beas.
    </p>
   </blockquote>
  </blockquote>
  <center>
   Chorus 3
  </center>
  <center>
   MEGAERA
  </center>
  <blockquote>
   <blockquote>
    <p>
     homini lupus est homo, non deus est.
          ut homo est homini, fera nulla ferae est.
          nisi qua vivat, viscera matri,
     <b>
      <font size="2">
       2205
      </font>
     </b>
     nulla, aut exemplo, vipera rodat.
          nihil ingratum, nihil infidum,
          nihil infestum, nihil invisum,
          ut homo est homini, summa malorum.
          non male saxo creditur ortus,
     <b>
      <font size="2">
       2210
      </font>
     </b>
     animo immiti qui saxa refert.
          anthrophagos, misanyrvpouw,
          et sanguibibas, et carnivoros
          homines aetas ferrea vidit!
          magis an feritas ferrea fecit?
     <b>
      <font size="2">
       2215
      </font>
     </b>
     homines Furiae; nos Eumenides:
          iniusti homines, nos sincerae:
          illi immeritos, nos promeritos,
          illi cruciant, nos punimus:
          alacres illi, nos maerentes.
     <b>
      <font size="2">
       2220
      </font>
     </b>
     quis Busiris, quis Diomedes,
          Phalaris Siculus, Thraxve tyrannus,
          imperat Orco? nullus in Orco,
          nisi punitus, qui cruciarat.
          nam manet illos par tormentum,
     <b>
      <font size="2">
       2225
      </font>
     </b>
     qui tortores hominum immanes:
          idque per aevum plusquam humanum.
    </p>
   </blockquote>
  </blockquote>
  <center>
  </center>
 </body>
</div>