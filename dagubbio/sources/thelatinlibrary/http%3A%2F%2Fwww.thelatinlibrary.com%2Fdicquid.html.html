<div>
 Dic quid agis
 <body>
  <center>
   <font size="5">
    Incerti Auctoris
      Dic quid agis
   </font>
  </center>
  <blockquote>
   <blockquote>
    <font size="4">
     Dic quid agis, formosa Venus, si nescis amanti
        ferre vicem? perit omne decus, dum deperit aetas.
        marcent post rorem violae, rosa perdit odorem,
        lilia post vernum posito candore liquescunt.
        haec metuas exempla precor, et semper amanti
        redde vicem, quia semper amat, qui semper amatur.
    </font>
   </blockquote>
  </blockquote>
 </body>
</div>