<div>
 Vestiunt silve tenera merorem
 <body>
  <center>
   <font size="5">
    VESTIUNT SILVE TENERA MEROREM
   </font>
  </center>
  <blockquote>
   <blockquote>
    <font size="4">
     Vestiunt silve tenera merorem
        virgulta, suis onerata pomis,
        canunt de celsis sedibus palumbes
        carmina cunctis.
    </font>
    <p>
     <font size="4">
      Hic turtur gemit, resonat hic turdus,
          pangit hic priscus merularum sonus;
          passer nec tacens, arridens garritu
          alte sub ulmis.
     </font>
    </p>
    <p>
     <font size="4">
      Hic leta canit philomela frondis
          longas effundit sibilum per auras
          sollempne, milvus tremulaque voce
          aethera pulsat.
     </font>
    </p>
    <p>
     <font size="4">
      Ad astra volans aquila, in auris
          alauda canit modulis resoluit
          desursum vergit dissimili modo,
          dum terram tangit.
     </font>
    </p>
    <p>
     <font size="4">
      Velox impulit rugitus hirundo,
          clangit coturnix, gracula fringultit;
          aves sic cuncte celebrant estivum
          undique carmen.
     </font>
    </p>
    <p>
     <font size="4">
      Nulla inter aves similis est api,
          que talem gerit tipum castitatis
          nisi Maria, que Christum portavit alvo
          inviolata.
     </font>
    </p>
   </blockquote>
  </blockquote>
  <center>
  </center>
 </body>
</div>