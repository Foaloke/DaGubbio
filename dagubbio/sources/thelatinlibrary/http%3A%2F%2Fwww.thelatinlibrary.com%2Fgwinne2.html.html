<div>
 Nero: Act II
 <body>
  <center>
   <font size="5">
    Actus II, scena 1
   </font>
  </center>
  <center>
   UMBRA CLAUDII
  </center>
  <blockquote>
   <blockquote>
    <p>
     <font size="4">
      nunquamne miseris segnis accedet dies?
          nunquamne, ne demortuis, detur quies?
          parum est tyrannos vix Iove minores mori,
      <b>
       <font size="2">
        635
       </font>
      </b>
      nisi puniantur? adeo puniri parum est
          nisi sempiternus Sisypho immineat lapis?
          nisi devoretur indies crescens iecur?
          nisi poena Þat, qui velit poenam pati?
          nisi cui placerent inferi, superi accidant?
      <b>
       <font size="2">
        640
       </font>
      </b>
      nempe inter umbras turba crudelis patrum,
          equitumque, flagiis terga dilaniat mea,
          et soeva scelera mihi ministrorum imputat.
          cavete, reges; vestra vos torquent mala,
          sed et aliena vix minus faciunt reos.
      <b>
       <font size="2">
        645
       </font>
      </b>
      at gener et uxor (proh dolor) quantos mihi
          ignes et angues perpeti intentant manu!
          has tamen et illas non leves poenas amo.
          quisquamne credat? Claudius poenas amat.
          repetere poenas liceat, o liceat prius,
      <b>
       <font size="2">
        650
       </font>
      </b>
      quam monstra videam tetra, noctigeni tribu
          peiora, et ossa qui voret Stygio cane.
          haec haec nocentes, illa discruciant probos.
          nec ullum in Orco par Agrippinae malum,
          simile Domitio: talis ubi regnet canis,
      <b>
       <font size="2">
        655
       </font>
      </b>
      talisque Erinnys, esse quin credam inferos,
          aut peius aliquid inferis? nec dum sat est
          toxica dedisse Caesari, patruo, viro.
          sed ecce video, video, visumque horreo,
          imperia falsus non sua invadit Nero,
      <b>
       <font size="2">
        660
       </font>
      </b>
      verum Neronem deiicit: nec dum sat est:
          epulae parantur Atrei mensae pares.
          redit ad venena natus in caedem Nero.
          sed cui parantur? o manum retine impiam,
          veneÞce. redeo Caesar; arcebo nefas:
      <b>
       <font size="2">
        665
       </font>
      </b>
      in ora vertam: fata sed verti negant:
          o dira fata: nec scelus fati est: ego,
          ego te peremi, nate, qui fratrem dedi.
          fuge, fuge, nate, scelere inundantem domum.
          vel per venena sequere, qua praeiit pater.
      <b>
       <font size="2">
        670
       </font>
      </b>
      te te innocentem melior expectat locus.
          me lucis odium Styga revisendam monet.
          maleÞcus abeo iam pater, coniux, socer:
          mala passus abeo iam socer, coniux, pater.
     </font>
    </p>
   </blockquote>
  </blockquote>
  <center>
   Actus II, scena 2
  </center>
  <p>
   <i>
    Procedit Nero comitatu splendido, habitu imperatorio ad castra.eques ex iis qui sequuntur unus inter procedendum sic loquitur.
   </i>
  </p>
  <blockquote>
   <blockquote>
    <p>
     EQVES Britannicus ubi est? Claudii prolesubi est?
     <b>
      <font size="2">
       675
      </font>
     </b>
     Britannicus ubi est? nemo respondet? sequar
          unus frequentes: numerus excusat malos.
          oblata, nullo qui renitatur, sequar.
    </p>
   </blockquote>
  </blockquote>
  <p>
   <i>
    Nero in castra. sistunt in scena equites Romani quatuor.
   </i>
  </p>
  <blockquote>
   <blockquote>
    <p>
     EQ. 1 cives, quid agimus? rebus ingravibus leves,
          gravesque levibus, sceptra sic leviter damus?
     <b>
      <font size="2">
       680
      </font>
     </b>
     vitae necisque sic potestatem damus?
          est imperator vita, vis, virtus suis:
          ex mente virtus, vis manu, vita undique.
          ex capitis habitu corporis pendet salus.
          deliberandum: magna res: civis reget
     <b>
      <font size="2">
       685
      </font>
     </b>
     cives, Nerones Nero novus, patres puer?
          nunc nunc agendum est: facile surgentem impetum
          premere, mederi haud facile grassanti malo:
          voto obtinentur sceptra, retinentur metu.
    </p>
    <p>
     EQ. 2 sero admonemur: taurus assuetus iugo
     <b>
      <font size="2">
       690
      </font>
     </b>
     sero stomachatur ferre, quod subiit, iugum.
          nunc melius agitur, Claudius quam si regat
          iners, ineptus, subditus servis senex.
    </p>
    <p>
     EQ. 1 suscipere molem publicae poterit rei,
          vel ferre, lustra quatuor qui vix ferat?
     <b>
      <font size="2">
       695
      </font>
     </b>
    </p>
    <p>
     EQ. 4 flore Aphricanus, flore Corvinus suo,
          Augustus annos bis novem natus, minor
          Pompeius anno, consules bellum gerunt.
          virtus honores ferre, non aetas, solet.
    </p>
    <p>
     EQ. 3 iuveni temeritas, sed seni gravitas comes.
     <b>
      <font size="2">
       700
      </font>
     </b>
    </p>
    <p>
     EQ. 2 sunt saepe iuvenes mente, non mento, senes.
          si sceptra barbae danda, quin regnat caper?
          auspicia potius sceptra quam vires tenent.
          consilia melius quam manus bellum gerunt.
          Seneca senatum, milites Burrhus reget:
     <b>
      <font size="2">
       705
      </font>
     </b>
     et illum et illos mater opulenta et sagax.
    </p>
    <p>
     EQ. 3 ergone inertes praelia magistri gerent?
          ergo imperabit faemina superba et procax?
          sunt gravida scelere regna, quae peperit scelus.
          meliusque Iunius sceptra Syllanus geret
     <b>
      <font size="2">
       710
      </font>
     </b>
     vir adultus, insons, clarus, Augusti abnepos.
    </p>
    <p>
     EQ. 4 pecus illa nostros aurea praeibit greges?
          ille imperabit? sic Agrippina imperat?
          voluisse feret impune? sic notus Nero?
    </p>
    <p>
     cumulos Gygantes dum struunt, in se struunt.
     <b>
      <font size="2">
       715
      </font>
     </b>
     sed in senatum Caesar e castris redit.
    </p>
   </blockquote>
  </blockquote>
  <center>
   Actus II, scena 3
  </center>
  <center>
   NERO E CASTRIS IN CURIAM, SENATORES, L. ANTISTIUS CONSUL,BURRHUS PRAEFECTUS PRAETORIANUS, SENECA
  </center>
  <blockquote>
   <blockquote>
    <p>
     NERO postquam inter homines desiit divus Nero
          morari, avitis Claudiis clarus Nero,
          suis triumphis clarus, illorum inclytus,
          Graecae et Latinae scriptor historiae Nero,
     <b>
      <font size="2">
       720
      </font>
     </b>
     patriae pater, curator annonae Nero,
          sub quo regente triste nil, tuta omnia,
          providus (id acta vita sub Caio docet)
          sapiens (id ipsum nomen imperii probat)
          Caesar, Tiberius, Drusus, Augustus, Nero,
     <b>
      <font size="2">
       725
      </font>
     </b>
     pietatis ergo Claudium in caelos, patres,
          unco trahamus, divus ubi fungos edat,
          cibos deorum: funus Augustum apparo.
          nunc quia deorum gratia, voto meo,
          virtute matris, militum assensu omnium,
     <b>
      <font size="2">
       730
      </font>
     </b>
     Þlius, et haeres Claudii, imperium gero,
          authoritatem postulo vestram, patres,
          summam, auspicatam, liberam, unanimem, gravem.
          unam esse lunam, luceant stellae licet,
          solum esse solem, luna licet orbem impleat,
     <b>
      <font size="2">
       735
      </font>
     </b>
     unum esse superis, inferis, mediis Iovem,
          unum esse Romae, monstra nisi gignat, caput,
          pax, ordo, lex, vis, usus, utilitas iubent.
          ille unus ecce Iupiter, pastor, pater.
          adsum, iuvando Iupiter, amando pater,
     <b>
      <font size="2">
       740
      </font>
     </b>
     et alendo pastor adsum,ut Augusti pia
          subinde referam regna, licet impar feram.
          Augustus, ecce denuo Augustus, redit.
          nec mihi iuventus civicis armis furit
          imbuta, nec sunt, quas alam, lites domi.
     <b>
      <font size="2">
       745
      </font>
     </b>
     nulla odia, nullae iniuriae, nulla ultio.
          vestra odia, vestrae iniuriae, vestra ultio
          mihi vindicanda: mitis in reliquos ero,
          in me severus: esse vos tales volo,
          qualis videbor, nec ero quam videor minor.
     <b>
      <font size="2">
       750
      </font>
     </b>
     talis ero vobis, mihi deos quales velim:
          exempla vitae recta quasi leges dabo.
          documenta legum sancta mihi vitam instruent.
          hominem meminero, non deum, sed nec feram,
          praeesse hominibus, non feris, sed nec deis.
     <b>
      <font size="2">
       755
      </font>
     </b>
     non unus omnes arbiter causas agam;
          ne reus et actor, una cum capiat domus,
          paucos potentes, pauperes sese eiulent.
          venale nihil est in domo nostra: nihil.
          nihil impetrandum est ambitu, merito omnia.
     <b>
      <font size="2">
       760
      </font>
     </b>
     mea domus aliud, aliud est Romae status.
          id cupio, non me, sed mihi timeant mei.
          antiqua teneat munia senatus volo.
          Italia lectos consules tota audeat,
          provinciaeque pareant: illi patres
     <b>
      <font size="2">
       765
      </font>
     </b>
     vocent: gerenda bella mandantur mihi.
          pace moderabor milites, bello instruam.
          sic Caesar astrum, sic Þt Augustus deus.
    </p>
    <p>
     L. ANTIST. o nos sub isto principe beatos patres.
          perpetua deus haec servet Aeneadis bona.
     <b>
      <font size="2">
       770
      </font>
     </b>
     vivat Domitius Claudius Caesar Nero,
          Augustus, Imperator, Invictus, Pius,
          Plebis Tribunus, Pontifex, Patriae Pater.
          concinite, "vivat."
    </p>
    <p>
     OMNES        vivat, o vivat Nero.
    </p>
   </blockquote>
  </blockquote>
  <p>
   <i>
    Tubae concinunt.
   </i>
  </p>
  <blockquote>
   <blockquote>
    <p>
     L. ANTIST. iurandum in acta Caesarisnostis, patres.
     <b>
      <font size="2">
       775
      </font>
     </b>
    </p>
    <p>
     NERO collega, noli vel patris patriae mihi
          induere nomen, quod mihi iuventus neget:
          vel tute in acta nostra iurare: haud decet
          esse beneÞciis imparem, ofÞciis parem.
          tu, Seneca, iuris verba iurandi doce.
     <b>
      <font size="2">
       780
      </font>
     </b>
    </p>
   </blockquote>
  </blockquote>
  <p>
   <i>
    Genu flectant senatus.
   </i>
  </p>
  <blockquote>
   <blockquote>
    <p>
     SEN. Tarpeie stator, rector in coelosoli,
          Romule Quirine, de solo coeli incola,
          Auguste Caesar, hominum amor, superum comes,
          audite falsos vindices, testes pios.
          quae Nero iubebit sancta, quae faciet rata,
     <b>
      <font size="2">
       785
      </font>
     </b>
     facienda quae vult ille, quae non vult nefas,
          nisi reputemus, Iupiter sic nos foras
          proiiciat, ut nos iacimus hos lapides foras:
          tanto iaciat gravius, ut gravius potest.
    </p>
   </blockquote>
  </blockquote>
  <p>
   <i>
    Singuli senatores ovum aut aliquid simile tinctum et aquaerosaceae repletum proiiciant, tubis concinentibus.
   </i>
  </p>
  <blockquote>
   <blockquote>
    <p>
     BUR. quodnam excubantes milites signumferent?
     <b>
      <font size="2">
       790
      </font>
     </b>
    </p>
    <p>
     NERO signum excubantes OPTIMAE MATRIS ferant.
    </p>
    <p>
     BUR. nunc huic tabellae, Caesar, apponas manum,
          qua destinantur in crucem fures
    </p>
    <p>
     NERO urgere noli, Burrhe: nam membrum mihi
          resecare videor, cum reseco civem mihi:
          nec ad secandum medicus accedo lubens.
     <b>
      <font size="2">
       795
      </font>
     </b>
    </p>
    <p>
     SEN. medicum severum intemperans aeger facit.
          quicunque parcit improbis perdit probos.
          probi tenentur praemio, poena improbi.
          impune facinus provocat crimen recens.
     <b>
      <font size="2">
       800
      </font>
     </b>
     aliena vitia si feres, facies tua.
          qui parcit omni ac nemini, est aeque ferus.
    </p>
    <p>
     NERO qui cito, libentur, qui nimis, inique iubet.
          nescire vellem literas.
    </p>
    <p>
     SEN. vocem,patres,
          audite, dignam tota quam Roma audiat,
     <b>
      <font size="2">
       805
      </font>
     </b>
     dignam innocente saeculo, dignam deo.
          habeamus ergo gratias.
    </p>
    <p>
     NERO illas,patres,
          habete cum meruero: nunc actum nihil,
          quin melius actum debeam, et melius velim.
    </p>
   </blockquote>
  </blockquote>
  <p>
   <i>
    Procedunt hinc legati Armenii; inde Agrippina cum Pallante.
   </i>
  </p>
  <blockquote>
   <blockquote>
    <p>
     sed ecce gressus inde legati ferunt
     <b>
      <font size="2">
       810
      </font>
     </b>
     Armenii; et inde mater Augusta advenit.
    </p>
    <p>
     SEN. quin, imperator, potius Augustae obvius
          procede, ne sit faeminae in solio locus.
    </p>
    <p>
     NERO Augusta mater, alius Armenios erit
          locus audiendi: petere nunc aedes placet.
     <b>
      <font size="2">
       815
      </font>
     </b>
    </p>
    <p>
     AGRIP. mihi me relinque, Caesar. ubi visum sequar.
    </p>
   </blockquote>
  </blockquote>
  <p>
   <i>
    Nero descendit de tribunali. exeunt Nero, senatores, Seneca,Burrhus, caeteri praeter Agrippinam et Pallantem.
   </i>
  </p>
  <center>
   Actus II, scena 4
  </center>
  <center>
   AGRIPPINA, PALLAS
  </center>
  <blockquote>
   <blockquote>
    <p>
     GRIP. discessit? abiit? itane? discessitNero?
          abiit Domitius, vix prius matrem intuens,
          vix allocutus? ìalius Armenios erit
          locus audiendi?î scilicet, ne sit mihi
     <b>
      <font size="2">
       820
      </font>
     </b>
     locus in senatu: scilicet, per quam tibi
          locus in senatu, summus in terris locus.
          ingrate Domiti, merita sic pensas mea?
          huc merita redeunt, Iulia infoelix, tua?
          ego sceptra scelere contuli magno tibi,
     <b>
      <font size="2">
       825
      </font>
     </b>
     maiore sceptra scelere ut auferres mihi?
          egone Neronem Claudii statui loco,
          Nero ut negaret, Claudius quem det locum?
          mala uxor ut sit charior MATRE OPTIMA?
          fulmen trisulcum, Iupiter, iusta manu
     <b>
      <font size="2">
       830
      </font>
     </b>
     coniice vel in me, vel meam prolem: ream
          feries utramvis, sceleris infandi ream:
          meruimus ambo. fulmen et in ambos ruat:
          gravius in illum, gravius utrinque impium.
    </p>
    <p>
     PAL. Augusta, cohibe mentis effraenae impetum.
     <b>
      <font size="2">
       835
      </font>
     </b>
    </p>
    <p>
     AGRIP. cohibere potero? cadere de regno leve est?
          leve regna dantem filio regno eiici
          immanitate filii matrem unici?
    </p>
    <p>
     PAL. regna retinebis in sinu potius ferens
          regni tyrannum, quam ferox, tragice furens.
     <b>
      <font size="2">
       840
      </font>
     </b>
     iuveni resiste; pullus indomitus furit:
          regi repugna; fulmen intrepidum ferit.
          nonnulla iuveni, principi ignosce omnia.
    </p>
    <p>
     AGRIP. nihil est relictum fraudis, et nihil est satis.
          vix propius haesit iuncta Semiramis suo
     <b>
      <font size="2">
       845
      </font>
     </b>
     mater virilis filio vix dum viro,
          ego quam Neroni. sed vetat dici pudor,
          quae, ut sceptra gererem, passus est fieri pudor.
          nunc cum pudore sceptra perdidimus: nec est
          satis hoc Neroni, nec in Agrippinam satis.
     <b>
      <font size="2">
       850
      </font>
     </b>
     quin fiet Acte Iuliae ex famula nurus:
          liberta fiet (quid nurum dico?) mihi
          aemula, nepotes mihi, mihi reges dabit.
          ergone cedent sceptra, quae demens dedi,
          ancillae in usum? Claudius famulae iacet?
     <b>
      <font size="2">
       855
      </font>
     </b>
     adeone foelix aemulae, infoelix mihi?
          prius ignis undas, unda dabit ignes; prius
          tellus planetas proferet, plantas polus,
          quam serviente Iulia, serva imperet.
    </p>
    <p>
     PAL. iuvenem in amoris castra cum ducit Venus,
     <b>
      <font size="2">
       860
      </font>
     </b>
     rapit varietas, si nova affulget Venus;
          sequitur satietas, ipsa licet adsit Venus,
          et poenitendae Veneris ingratus dolor.
          ut in igne flamma superat, ex flamma vapor,
          tenebrae ex vapore, maestus ex tenebris timor,
     <b>
      <font size="2">
       865
      </font>
     </b>
     irata vincet, laeta languescet Venus.
          patiare dum se noverit, natum dabit;
          dabit maritum coniugi, natum tibi.
    </p>
    <p>
     AGRIP. quod licet id abigit, allicit quod non licet.
          aliena credo Caesares fato appetunt,
     <b>
      <font size="2">
       870
      </font>
     </b>
     sua despicantur: face levi caleat licet,
          nisi haeret illic, post vagos ignes, ubi
          tandem acquiescet? quisve luxuriae modus?
    </p>
    <p>
     PAL. matris redibit filio constans amor.
    </p>
    <p>
     AGRIP. nomen parentis dulce, quod reliquis solet
     <b>
      <font size="2">
       875
      </font>
     </b>
     matribus amorem parere, parat odium mihi.
          forma, esca Veneris, cecidit ex partu mihi:
          matris verendum nomen exosam facit;
          in plebe gratum nomen, in solio grave.
          matrem negat timere, quem cuncti timent,
     <b>
      <font size="2">
       880
      </font>
     </b>
     et summa merita pensat extremum scelus.
    </p>
    <p>
     PAL. male suspicari siste, cum gemmas tibi,
          aliis cupitas, sponte detulerit prior
          vestesque lectas principum dederit volens
          . qui capit amantem dona dant, qui dat probant.
     <b>
      <font size="2">
       885
      </font>
     </b>
    </p>
    <p>
     AGRIP. mensura voti scilicet cunctis fui:
          
          fui imperatrix: misera quid dico, fui?
          
          quin esse potero? dona quid memoras mihi?
          
          mihi reddit aliqua, cui dedi summa omnia.
    </p>
    <p>
     PAL. quae tu dedisti tollere querendo ne quis:
     <b>
      <font size="2">
       890
      </font>
     </b>
     non reddidisse potuit infensus Nero.
    </p>
    <p>
     AGRIP. donare potui: tollere an possim rogas?
    </p>
    <p>
     PAL. fortuna vires faeminae tantas negat.
    </p>
    <p>
     AGRIP. labor, ira, pretium, gratia, ingenium ferent.
    </p>
    <p>
     PAL. time imperantem.
    </p>
    <p>
     AGRIP. mihi patrem,fratrem, virum,
     <b>
      <font size="2">
       895
      </font>
     </b>
     natumque, ducibus nata, soror, uxor, parens?
    </p>
    <p>
     PAL. pare.
    </p>
    <p>
     AGRIP. imperabo.
    </p>
    <p>
     PAL. mater es.
    </p>
    <p>
     AGRIP. cui sim vide.
    </p>
    <p>
     PAL. cede.
    </p>
    <p>
     AGRIP. invalescam.
    </p>
    <p>
     PAL. mulier es.
    </p>
    <p>
     AGRIP. quae sim puta.
    </p>
    <p>
     PAL. peribis.
    </p>
    <p>
     AGRIP. ulta.
    </p>
    <p>
     PAL. quo ruis?
    </p>
    <p>
     AGRIP. natum traho.
    </p>
    <p>
     PAL. dolor obtegatur, si cupit redimi dolor.
     <b>
      <font size="2">
       900
      </font>
     </b>
     ridetur ira quae patet, laedit latens.
          sed ecce prodit arbiter nobis Nero.
    </p>
   </blockquote>
  </blockquote>
  <p>
   <i>
    Secedunt.
   </i>
  </p>
  <center>
   Actus II, scena 5
  </center>
  <center>
   NERO, BURRHUS, SENECA, AGRIPPINA, PALLAS
  </center>
  <blockquote>
   <blockquote>
    <p>
     NERO proh sancta pietas: sic voluptatesmihi
          invidet honestas mater, indulgens sibi
          minus ferendas? sic facit nihili mea
     <b>
      <font size="2">
       905
      </font>
     </b>
     obsequia? merita sic facit tanti sua?
          et habet, et optat? fruitur, et queritur tamen?
          nisi summa, nihil est? sola nisi regnat, furit?
          ergone semper matris arbitrio puer
          subiiciar? orbis arbiter, matrem audiam?
     <b>
      <font size="2">
       910
      </font>
     </b>
    </p>
    <p>
     BUR. matris superbae, Caesar, insidias cave.
          quae semper atrox, nunc struit fallax dolos.
    </p>
    <p>
     SEN. est amputanda pompa, minuendus tumor.
          matris ministros plecte, si matre abstines.
          fas est in illos, quicquid in matrem est nefas.
     <b>
      <font size="2">
       915
      </font>
     </b>
    </p>
    <p>
     NERO consilia recta quae datis, recte exequar.
          et ecce tempus dat statim posse exequi.
    </p>
   </blockquote>
  </blockquote>
  <p>
   <i>
    Se ad matrem convertit.
   </i>
  </p>
  <blockquote>
   <blockquote>
    <p>
     verenda mater, gentis Augustae decus,
          quid ora nati, quid greges procerum fugis?
          quicquamne regno dulcius, nato arctius?
     <b>
      <font size="2">
       920
      </font>
     </b>
     Augusta, regnum deseris, natum parens?
          quid aucuparis sola? quid tacite struis?
    </p>
    <p>
     AGRIP. severa nimium, mi Nero, nimium fui
          severa mater, temporis inepte inscia.
          nunc mea voluptas, si voluptatum admovet
     <b>
      <font size="2">
       925
      </font>
     </b>
     stimulos iuventus, en sinus noster patet.
          hinc nectar hauri: si facultatum aggerit
          (diadema cumulos, en patent loculi mei;
          hinc opibus hauri vel tuis nostras pares.
          me, mea, meorum cuncta commendo tibi.
     <b>
      <font size="2">
       930
      </font>
     </b>
    </p>
    <p>
     NERO quid ergo famulos sequeris, Augustum fugis?
          matremne capit taedium nati sui?
    </p>
    <p>
     AGRIP. natum immo cepit taedium matris suae.
    </p>
    <p>
     NERO suspecta, solus quae facit, reges habent.
    </p>
    <p>
     AGRIP. in hoste levis, in matre suspicio haec nefas.
     <b>
      <font size="2">
       935
      </font>
     </b>
    </p>
    <p>
     NERO incerta qui non metuit, incautus cadit.
    </p>
    <p>
     AGRIP. incerta quisquis metuit, is metuit nimis.
    </p>
    <p>
     NERO nimis esse timidus malo, quam tutus parum.
    </p>
    <p>
     AGRIP. timor ille, quae sunt tuta, vix tuta efficit.
    </p>
    <p>
     NERO quae me tuentur vix tibi tuta autumas.
     <b>
      <font size="2">
       940
      </font>
     </b>
    </p>
    <p>
     AGRIP. quae te tuentur, quin mihi tuta aestimem?
    </p>
    <p>
     NERO quia te, tuosque, nec meos, nec me aestimas.
    </p>
    <p>
     AGRIP. ego me, meosque? quin mei mecum tui?
    </p>
    <p>
     NERO nec sunt, nec esse patiar: adeoque aspice:
          genium tuum Pallanta, delicias tuas,
     <b>
      <font size="2">
       945
      </font>
     </b>
     male constitutum Claudio regni arbitrum
          demoveo rerum cura, Agrippinae ut vacet.
    </p>
    <p>
     PAL. hoc nupta meruit Claudio mater tua?
          hoc tu Neroni, Nero, gener, et haeres refers?
          sine repetundis ille perpetuas mihi
     <b>
      <font size="2">
       950
      </font>
     </b>
     esse rationes voluit imperio pares.
    </p>
    <p>
     NERO tu quid merueris, ille quid tulerit, tace.
          mihi neuter obstat: hinc, ut eiures, abi.
    </p>
    <p>
     PAL. quae culpa?
    </p>
    <p>
     NERO Pallas.
    </p>
    <p>
     PAL. cui nocens?
    </p>
    <p>
     NERO quoniaminnocens.
    </p>
    <p>
     PAL. quae ratio?
    </p>
    <p>
     NERO iubeo.
    </p>
    <p>
     PAL. iudica.
    </p>
    <p>
     NERO sortem dedi.
     <b>
      <font size="2">
       955
      </font>
     </b>
    </p>
    <p>
     PAL. duram.
    </p>
    <p>
     NERO at ferendam.
    </p>
    <p>
     PAL. merita nil prosunt?
    </p>
    <p>
     NERO abi.
    </p>
    <p>
     PAL. nil mater . . .
    </p>
    <p>
     NERO abeas.
    </p>
    <p>
     PAL. nil preces possunt?
    </p>
    <p>
     NERO abi.
          rapite molestum.
    </p>
    <p>
     AGRIP. quin merita saltem mea
          melius rependes.
    </p>
    <p>
     NERO nil moror.
    </p>
    <p>
     AGRIP.saltem audies.
    </p>
    <p>
     NERO non moveor.
    </p>
    <p>
     AGRIP. istas at preces. . .
    </p>
    <p>
     NERO nil audio.
     <b>
      <font size="2">
       960
      </font>
     </b>
    </p>
   </blockquote>
  </blockquote>
  <p>
   <i>
    Rapitur Pallas a Burrho et Seneca.
   </i>
  </p>
  <blockquote>
   <blockquote>
    <p>
     AGRIP. quid hoc est? audies nolensvolens,
          audire quae dispudeat. agnoscis, Nero,
          Augustam, et illam agnoscis iratam, Nero?
          Augusta obesse poterit, irata expetet.
          testor supremum, testor infernum Iovem,
     <b>
      <font size="2">
       965
      </font>
     </b>
     Britannicus adhuc vivit, et vivat precor,
          adultus, haeres verus, et dignus patris
          ditione, quam tu per meam fraudem tenes,
          adoptione non tuae stirpi insitus.
          adoptionem vae tuam, fraudem meam!
     <b>
      <font size="2">
       970
      </font>
     </b>
     nec iam recuso, quin domus miserae mala
          cuncta patefiant, nuptiae in primis meae,
          meum venenum, proh scelus, potius tuum.
          nam scelera tua sunt illa, quae prosunt tibi.
          sed diis mihique providis cautum bene
     <b>
      <font size="2">
       975
      </font>
     </b>
     quod mihi superstes ecce privignus viget.
          vero Neroni, Caesari nato comes
          in castra pergam, sceptra restituam sua.
          Germanici me hinc filiam castra audiant;
          vilem inde Burrhum scilicet trunca manu,
     <b>
      <font size="2">
       980
      </font>
     </b>
     Senecamque lingua falsa profitente exulem,
          tibi, sibi regimen generis humani ut petant.
          vos consecrati Claudii manes mei,
          fratresque caesi fraude Syllani impia,
          et tot facinora per nefas summum irrita
     <b>
      <font size="2">
       985
      </font>
     </b>
     me vindicate, vos et humanum genus:
          vester dominus carnifex, et crux mea
          sceleribus animam reddat, et corpus cruci.
    </p>
   </blockquote>
  </blockquote>
  <p>
   <i>
    Exit Agrippina.
   </i>
  </p>
  <center>
   Actus II, scena 6
  </center>
  <center>
   NERO, POLLIO, LOCUSTA
  </center>
  <blockquote>
   <blockquote>
    <p>
     NERO hos mulier animos? hos Agrippinaimpetus?
          hos mater aestus? poterit, audebit, volet
     <b>
      <font size="2">
       990
      </font>
     </b>
     obesse nobis? nota Agrippinae manus;
          mens nota matris; mulieris nota optio.
          velle aestus, animus posse, et audere impetus.
          cui cedet illa, quae suum occidit virum?
          cui parcet illa, quae genus perdet suum?
     <b>
      <font size="2">
       995
      </font>
     </b>
     ergnone patiar Caesar imprudens, iners,
          mihi minitari faem7inam iratam, efferam?
          mala machinari mulierem astutam, impigram?
          at mater illa; verba sunt istae minae.
          quid ferre potero, verba nisi patiens feram?
     <b>
      <font size="2">
       1000
      </font>
     </b>
     quam ferre potero, nisi feram matrem meam?
          nec hanc, nec illa (spero) laturus diu.
          tonitrua terrent, non nocent: ventus quatit,
          non frangit: ecce mater ut tonitru furit,
          verba quasi ventus personant: neutrum ferit:
     <b>
      <font size="2">
       1005
      </font>
     </b>
     spernendum utrumque: sed solet utrumque insequi
          procella. tonitru fulminat, ventus pluit:
          cavendum utrumque, ne sit alterutri locus.
          quae spes nocendi? qui modus? vivit puer
          Britannicus: non vivet, ut noceat mihi:
     <b>
      <font size="2">
       1010
      </font>
     </b>
     hunc tolle matri, spem, modum tollis mali.
          puer est. virilis indoles puerum negat.
          puer est: facilius premitur imprudens puer.
          puer est: futurus Hector, et Ulyssis metus,
          mea timendus matre, non annis suis.
     <b>
      <font size="2">
       1015
      </font>
     </b>
     nihil ille meruit: illa sed meruit nimis.
          dedit necandum, quando metuendum dedit.
          metuenda reges non ferunt, imo auferunt.
          matri cadis, Britannice, mihi, tibi innocens.
          Pollio, Locustam, quam veneficii ream
     <b>
      <font size="2">
       1020
      </font>
     </b>
     custodiendam tradidi imprudens tibi,
          huc affer.
    </p>
   </blockquote>
  </blockquote>
  <p>
   <i>
    Abit Pollio.
   </i>
  </p>
  <blockquote>
   <blockquote>
    <p>
     illam famanobilitat satis
          peritam, et usus noster expertam dedit.
          sed lenta nimium, nec satis valida admovet.
    </p>
   </blockquote>
  </blockquote>
  <p>
   <i>
    Intrat Locusta cum Pollione.
   </i>
  </p>
  <blockquote>
   <blockquote>
    <p>
     Britannico, Locusta, cum volui necem,
     <b>
      <font size="2">
       1025
      </font>
     </b>
     tu pro veneno perfida antidotum dabas.
          alvo exoluta id ille transmittit statim.
          sic iussa peragis Caesaris dicto audiens?
    </p>
   </blockquote>
  </blockquote>
  <p>
   <i>
    Eam Nero verberat.
   </i>
  </p>
  <blockquote>
   <blockquote>
    <p>
     LOC. ignosce, Caesar. sceleris invidiamtimens,
          infamiamque, tradidi iusto minus.
     <b>
      <font size="2">
       1030
      </font>
     </b>
    </p>
    <p>
     NERO lex credo nobis Iulia timenda est, tibi
          curanda fama? dum furens illam aspicis,
          defensiones dum paras, nectis moras
          securitati: nunc nisi venenum paras
          laethale, praesens, vae tibi: aut perde, aut peri.
     <b>
      <font size="2">
       1035
      </font>
     </b>
    </p>
    <p>
     LOC. at ei minister cuncta qui gustat prius.
          si perit eadem morte, patefiet scelus.
    </p>
    <p>
     NERO minus haurienti minus obest.
    </p>
    <p>
     LOC. par est malum.
          venena cita sunt quae vel afflatu necant.
    </p>
    <p>
     NERO propinet ergo fervidum, innocuum, valens:
     <b>
      <font size="2">
       1040
      </font>
     </b>
     Britannicus aquam cum rogat, Stygiam bibat.
          LOC. quia, Caesar, urges, me vide; et caelo petam
          venena et imo Tartaro: hinc Hydrae petam
          toxica, cruorem Nessi, et Althaeae facem,
          Pythonis inde, Scorpii, et Cancri mala.
     <b>
      <font size="2">
       1045
      </font>
     </b>
     iungam cicutae Colchicum, aconito oppium,
          fel viperinum araneae, flammis aquas.
          addam venenis verba quae noceant magis.
          moriar, nisi ista qui bibit, moritur statim.
    </p>
    <p>
     NERO haec si facis, Locusta, discipulos dabo,
     <b>
      <font size="2">
       1050
      </font>
     </b>
     immunitatem, praemia merenti tibi.
          age in cubiculo decoquas virus meo:
          haedo experire, Pollio, vires mali.
    </p>
   </blockquote>
  </blockquote>
  <p>
   <i>
    Abeunt Locusta et Pollio.
   </i>
  </p>
  <center>
   Actus II, scena 7
  </center>
  <center>
   NERO, AGRIPPINA, BRITANNICUS, OCTAVIA, OTHO
  </center>
  <blockquote>
   <blockquote>
    <p>
     NERO bene collocata retia; expectoferam.
          sed et ipsum, et ipso cerno quas odi magis.
     <b>
      <font size="2">
       1055
      </font>
     </b>
     odium saluti cedat: at tutus venit
          ilis comitibus tectus, et totus venit.
          errare in illis nescit, ut dubitet, fames.
          omnes perierint non male: at pereat prior
          spes illa, messis in malum 7rescens meum.
     <b>
      <font size="2">
       1060
      </font>
     </b>
     vix odia reprimo: sed magis ut obsint, premam.
          Augusta, coniux, frater, ad lautas dapes
          venisse comites laetor, et studio pares.
          sed dum instruuntur mensae, ut accedat melos,
          te, frater, aliquod carmen ut pulchre canas,
     <b>
      <font size="2">
       1065
      </font>
     </b>
     ut frater oro, ut Caesar invito imperem.
    </p>
   </blockquote>
  </blockquote>
  <p>
   <i>
    Mensae apparantur ad convivium.
   </i>
  </p>
  <blockquote>
   <blockquote>
    <p>
     BRIT. maerore pressi lugeant, laeticanant.
    </p>
    <p>
     NERO cygnus subinde laeta moriturus canit.
    </p>
    <p>
     BRIT. mors liberat maerore: moriturus canam.
    </p>
    <p>
     NERO at laeta, nostra non tua causa, canas.
     <b>
      <font size="2">
       1070
      </font>
     </b>
    </p>
    <p>
     BRIT. salutem ab aegro sanus optandam rogas?
          tu laeta cantor melior, et melius canes.
    </p>
    <p>
     NERO quisquam imperanti contumax cantum negat?
    </p>
    <p>
     OCT. pare imperanti, frater.
    </p>
    <p>
     BRIT.imperium audio?
    </p>
    <p>
     pareo, sed animo carmen aptetur meo.
     <b>
      <font size="2">
       1075
      </font>
     </b>
    </p>
    <p>
     OCT. aptabo vocem particeps fratri meam.
    </p>
    <p>
    </p>
   </blockquote>
  </blockquote>
  <center>
   CANTIO BRITANNICI ET OCTAVIAE
  </center>
  <blockquote>
   <blockquote>
    <p>
     BRIT. proh dolor, patri genitrixperempta:
          proh scelus, caesus genitor novercae:
          proh pudor, Caesar genitus, sed haeres
          Caesaris alter.
     <b>
      <font size="2">
       1080
      </font>
     </b>
    </p>
    <p>
     OCT. pertulit (sperno) graviora virtus:
          afferet (spero) meliora tempus:
          multa ne spernat mala ferre, pauca
          qui bona sperat.
    </p>
    <p>
     BRIT. caede perturbor patria: dolendum.
     <b>
      <font size="2">
       1085
      </font>
     </b>
     sede deturbor patri: ferendum.
          cedo ne caedar: patriaque caede et
          sede cavendum.
    </p>
    <p>
     OCT. sedibus summis propior ruina.
          cladibus magnis peritura magna,
     <b>
      <font size="2">
       1090
      </font>
     </b>
     Claudiam sortem referat, feratque
          Claudia proles.
    </p>
    <p>
     BRIT. o meam sortem mala congerentem;
          me parum fortem mala conquerentem;
          o meam mortem mala corrigentem,
     <b>
      <font size="2">
       1095
      </font>
     </b>
     quam bene canto?
    </p>
    <p>
    </p>
    <p>
     NERO haec spes alenda? hanc indolem tutus feram?
    </p>
    <p>
     AGRIP. puer miserias quam canit misere suas!
    </p>
    <p>
     NERO miseranda certe cantio haud miseri fuit.
          sed enim beatos nunc dapes laetae vocant.
     <b>
      <font size="2">
       1100
      </font>
     </b>
     sedeamus, et tu pariter accumbas, Otho,
          amore, si quis alius, excellens meo.
    </p>
   </blockquote>
  </blockquote>
  <p>
   <i>
    Accumbunt.
   </i>
  </p>
  <blockquote>
   <blockquote>
    <p>
     laeta hauriantur pocula calenti mero.
          Cererem coronet Bacchus, et Bacchum Ceres,
          et Venus utrumque: laetus hic abeat dies,
     <b>
      <font size="2">
       1105
      </font>
     </b>
     festus Saluti, sceptra confirmans mea.
          vos, mater, uxor, frater, exhilarant Ceres,
          Bacchus, Venusque: quis dolor vultum gravat?
    </p>
    <p>
     AGRIP. cupio esse laeta: laeta cupientes luunt.
          nescio quid angat: quicquid est, angit scio.
     <b>
      <font size="2">
       1110
      </font>
     </b>
     dolor est? timorve? dolor abeat: abeat timor.
          tu si vales, Britannice, valebo magis.
    </p>
    <p>
     BRIT. valeo, valere fata si miserum sinunt:
          et gestit, acsi liber e vinclis volet,
          nescio quid animus: quicquid est, gestit scio.
     <b>
      <font size="2">
       1115
      </font>
     </b>
    </p>
    <p>
     OCT. faelix sit omen: sed mihi pectus labat,
          genua vacillant, cor tremit, sensus stupet.
    </p>
    <p>
     NERO res est profecto mira faemineus timor.
          laetemur; hilares noster invitat calix.
    </p>
    <p>
     <i>
      Tubae concinunt.
     </i>
    </p>
    <p>
     BRIT. mihi potionem tu, puer, qualem soles,
     <b>
      <font size="2">
       1120
      </font>
     </b>
     affer tepentem. sed quid hoc? refugit manus.
          libata gustu est potio: veneni nihil.
          praecalida nempe est: fervidae affundas aquam.
          bene est, abunde est: vindici libo Iovi. ah!
    </p>
   </blockquote>
  </blockquote>
  <p>
   <i>
    Cadit veneno hausto Britannicus.
   </i>
  </p>
  <blockquote>
   <blockquote>
    <p>
     AGRIP. ah cecidit!
    </p>
    <p>
     OCT. heu me cecidit!
    </p>
    <p>
     AGRIP.ah periit!
    </p>
    <p>
     NERO quid hoc?
     <b>
      <font size="2">
       1125
      </font>
     </b>
     cecedit? solebat nempe lethargum pati,
          et cecidit infans saepe: rediturus tamen
          sensim et subinde sensus: auferte interim:
          nec casus hilares iste conturbet dapes.
    </p>
    <p>
     AGRIP. nata, simulanda gaudia, tegendus dolor.
     <b>
      <font size="2">
       1130
      </font>
     </b>
    </p>
    <p>
     OCT. didici tegere, gaudere non didici malo.
          quam ferre miserum est, de quibus nequeas queri!
    </p>
    <p>
     NERO sic sunt mulieres, si doles gaudent, dolent
          gaudere si vis; semper oppositum tenent.
          quin et gravatos video tibi vultus, Otho.
     <b>
      <font size="2">
       1135
      </font>
     </b>
    </p>
    <p>
     OTHO sit quaeso venia, Caesar, abeundi mihi?
    </p>
    <p>
     NERO an tibi Salutis displicet festum meae?
          an dolet? an horret? an times? an me fugis?
    </p>
    <p>
     OTHO imo ad beati gaudia, et vota omnium,
          sydus decoris, inclytae stirpis decus,
     <b>
      <font size="2">
       1140
      </font>
     </b>
     ubi tres in una Gratiae, et tota est Venus,
          propero; sine illa vita vix vita est mihi.
    </p>
    <p>
     NERO quaenam illa tanti?
    </p>
    <p>
     OTHO quam magis laudet,magis
          qui norit illam; nec tamen laudet satis,
          quicunque norit laudibus plenam omnibus.
    </p>
    <p>
     NERO quae sit refer.
    </p>
    <p>
     OTHO Poppaea, deliciae meae.
     <b>
      <font size="2">
       1145
      </font>
     </b>
     measne dixi? dicerem caeli ac soli,
          hominum et deorum; iure coniugii meas.
    </p>
    <p>
     NERO miranda narras, quaeque non faciunt fidem,
          nisi visa: quin me, nec mora, videndi subit
          lubido, num sit caecus et mendax amor.
     <b>
      <font size="2">
       1150
      </font>
     </b>
    </p>
    <p>
     OTHO amor est, fatebor; sed nec est mendax amor,
          nec caecus: etenim (vereor) incautus fuit,
          qui fortiori tanta mea prodat bona.
          sed quid Neronem, quod meum, lateat meum?
    </p>
    <p>
     NERO sapis: at morando gaudia moraris tua,
     <b>
      <font size="2">
       1155
      </font>
     </b>
     et mea, videre qui volo, et valide volo.
    </p>
   </blockquote>
  </blockquote>
  <p>
   <i>
    Exeunt Nero et Otho.
   </i>
  </p>
  <center>
   Actus II, scena 8
  </center>
  <center>
   OCTAVIA, AGRIPPINA
  </center>
  <blockquote>
   <blockquote>
    <p>
     OCT. nunc fluite, lacrymae, nubibus utimbres fluunt,
          et ut aqua inundat obice perrupto omnia.
    </p>
    <p>
     AGRIP. nunc ruite, gemitus, aere ut venti ruunt,
          et ut ignis urit cinere discusso obvia.
     <b>
      <font size="2">
       1160
      </font>
     </b>
    </p>
    <p>
     OCT. Phaethonte caeso fiat electrum Helius:
          fugiente Cauno Byblis in fontem fluat.
    </p>
    <p>
     AGRIP. Memnone perempto roret Aurora indies:
          Polydoro adempto flens Hucuba fiat canis.
    </p>
    <p>
     OCT. tenella, matris, patris, et fratris necem
     <b>
      <font size="2">
       1165
      </font>
     </b>
     video? et videre potero, nec morior videns?
    </p>
    <p>
     AGRIP. matura, patruo, coniugi, nato luem
          peperi? dolet peperisse: nec pereo parens?
    </p>
    <p>
     OCT. moriar: nec ille saevus in fratrem meum
          mihi parcet; aut si parcet, ego parcam mihi.
     <b>
      <font size="2">
       1170
      </font>
     </b>
    </p>
    <p>
     AGRIP. peribo: nec enim in fratre qui exemplum dedit,
          in matre dubitet; si dubitet, insons erit.
    </p>
    <p>
     OCT. Busiris aras extero, haud patriae suae,
          nedum cruore polluit fratris sui.
    </p>
    <p>
     AGRIP. coede Diomedes pavit immanes equos,
     <b>
      <font size="2">
       1175
      </font>
     </b>
     sed ea virili coede, puerilem horruit.
    </p>
    <p>
     OCT. o vana vota, nulla spes, fragilis salus;
          fratre pereunte spes, salus, votum perit.
    </p>
    <p>
     AGRIP. o cassa studia, coeca mens, fallax fides:
          nato cadente mens, fides, studium cadit.
     <b>
      <font size="2">
       1180
      </font>
     </b>
    </p>
    <p>
     OCT. male nata Roma, regna per fas et nefas
          sitiens, ab ortu caede fraterna mades.
    </p>
    <p>
     AGRIP. Roma male crescens, propter imperium patres,
          fratres, nepotes, filios caesos vides.
    </p>
    <p>
     OCT. tam saeva, tam sanguinea regnandi sitis.
     <b>
      <font size="2">
       1185
      </font>
     </b>
    </p>
    <p>
     AGRIP. tam vetera fratres odia regnantes gerunt.
    </p>
    <p>
     OCT. tu cernis ista, Phoebe, nec condis diem?
    </p>
    <p>
     AGRIP. haec, rex deorum, pateris, et fulmen tenes?
    </p>
    <p>
     OCT. recede, vita, morte devites mala.
    </p>
    <p>
     AGRIP. elabere, anima, scelera quae prope sunt fuge.
     <b>
      <font size="2">
       1190
      </font>
     </b>
    </p>
    <p>
     OCT. noverca, miseram ludis, an luges nurum?
    </p>
    <p>
     AGRIP. sim me miserior, paria nisi patiar tibi:
          sed quae miserior?
    </p>
    <p>
     OCT. certet hoc uno nurus.
    </p>
    <p>
     AGRIP. concedo certet, cedat at miserae magis.
          cadit illa gravius, altius quae fert gradum.
     <b>
      <font size="2">
       1195
      </font>
     </b>
     maiore de spe decidi, et doleo magis.
          spes summa in illo cecidit: hoc superest tamen, charius et illo, etcharius vita mihi,
          odium Neronis; vixque participes fero
          multos in illo; te fero, at nec te parem.
     <b>
      <font size="2">
       1200
      </font>
     </b>
     vindicta vita est altera: ulcisci volo.
          sed tibi, propago Caesarum, et patriae decus,
          tot bona precabor, quot mala Neroni meo,
          et mihi precabor: nec preces vanas feram:
          sed precibus artes, artibus vires erunt.
     <b>
      <font size="2">
       1205
      </font>
     </b>
     tu vive digna Caesare marito, elige
          virtute, amore, sanguine, imperio parem.
          minuet dolores tempus, aut virtus tuos.
    </p>
    <p>
     OCT. virtutis aegra, temporis sera est salus.
    </p>
    <p>
     AGRIP. haud facile virtus vincitur, tempus volat.
     <b>
      <font size="2">
       1210
      </font>
     </b>
    </p>
    <p>
     OCT. volat in dolores, claudicat laeta afferens.
    </p>
    <p>
     AGRIP. animus iniquus tempus haud aequum putat,
          sed aderit, aderit; me vide: aut illum manus
          mea premet, aut me perimet illius manus.
          partes in illum, et partibus quaeram duces.
     <b>
      <font size="2">
       1215
      </font>
     </b>
     me, nata, sequere vindicem aerumnis tuis.
    </p>
   </blockquote>
  </blockquote>
  <center>
   Chorus 2
  </center>
  <center>
   ALECTO
  </center>
  <blockquote>
   <blockquote>
    <p>
     regni sacra fames quid vetitum putat?
          quae non sacra fero polluit impetu?
          quae non iura malo proterit ambitu?
          dum scandit, cumulat Pelion Alpibus.
     <b>
      <font size="2">
       1220
      </font>
     </b>
     cum diis bella gerit more Gygantium;
          per fas praecipitans proruit, et nefas.
          cum ascendit, titubans culmine lubrico,
          summo prospiciens despicit infima;
          consortem impatiens despuit, obruit:
     <b>
      <font size="2">
       1225
      </font>
     </b>
     quodcunque obiicitur luminibus, premit:
          carpit, quae prope sunt, summa papavera:
          at sorbet fluvios Oceanus vorax.
          confossi Oedipodae vulnere mutuo,
          nec fratrem patitur Romulus aemulum.
     <b>
      <font size="2">
       1230
      </font>
     </b>
     grassantur parili caede triumviri,
          dum sedes vacua est facta duumviris.
          quantas suspicio dira tragoedias,
          quantas inde fluens tecta calumnia
          commovit, dominis et famulis nocens?
     <b>
      <font size="2">
       1235
      </font>
     </b>
     suspectum dominis nil famuli serant;
          suspectam domini ne segetem premant.
          in culmo siquidem sternitur haec seges.
          quicquid luxuriat, vinitor amputat.
          rex regni cupidos, vel bonus, opprimit.
     <b>
      <font size="2">
       1240
      </font>
     </b>
     princeps, seu bonus est, seu malus, a Iove:
          in paenam malus est, in pretium bonus:
          patris dextra bonus, laeva manus malus.
          ornes, si bonus est; sin malus est, feras.
          curae sunt superis, et bonus, et malus.
     <b>
      <font size="2">
       1245
      </font>
     </b>
     non fert insidias Iupiter in bonum;
          defendit similem, nec iuvat in malum:
          nam non est hominum, sed Iovis ultio.
          foelix, fida, decens, rara rebellio.
          tantis proditio falsa periculis
     <b>
      <font size="2">
       1250
      </font>
     </b>
     hinc illinc trepidans et scatet, et patet.
          se prodit, properans prodere, proditor.
    </p>
   </blockquote>
  </blockquote>
  <center>
  </center>
 </body>
</div>