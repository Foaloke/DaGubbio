<div>
 Periocha XCIV
 <body>
  <p class="pagehead">
   TITI LIVI AB URBE CONDITA LIBER XCIV PERIOCHA
  </p>
  <p class="border">
  </p>
  <p>
   L. Licinius Lucullus cos. aduersus Mithridaten equestribus proeliis feliciter pugnauit et aliquot expeditiones prosperas fecit poscentesque pugnam milites a seditione inhibuit.
  </p>
  <p>
   Deiotarus, Gallograeciae tetrarches, praefectos Mithridatis bellum in Phrygia mouentes cecidit.
  </p>
  <p>
   Praeterea res a Cn. Pompeio in Hispania contra Sertorium prospere gestas continet.
  </p>
 </body>
</div>