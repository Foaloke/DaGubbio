<div>
 Periocha CXXVIII
 <body>
  <p class="pagehead">
   TITI LIVI AB URBE CONDITA LIBER CXXVIII PERIOCHA
  </p>
  <p class="border">
  </p>
  <p>
   Cum Sex. Pompeius rursus latrociniis mare infestum redderet nec pacem quam acceperat praestaret, Caesar necessario aduersus eum bello suscepto duobus naualibus proeliis cum dubio euentu pugnauit.
  </p>
  <p>
   P. Ventidius, legatus Antonii, Parthos in Syria proelio uicit regemque eorum occidit. Iudaei quoque a legatis Antoni subacti sunt.
  </p>
  <p>
   Praeterea belli Siculi apparatum continet.
  </p>
 </body>
</div>