Walter of Ch√¢tillon Carmen XII Baculare sacramentum nec recenter est inventum nec sine misterio ab antiquo manet rata, sciptio legis figurata, baculi religio Ergo ne res occultetur, ut occultum reveletur, ordinamur altius nam id de quo dubitatur, scripto teste dum probatur, creditur facilius Lignum per quod Rubrum Mare fecit tamquam murum stare legis ille bajulus, per hoc lignum figuratur quod a nobis appellatur tam virga quam baculus Illa siccat fluctus maris, iste siccat in avaris fluctus avaritiae illa mergit persequentes, iste dampnat detrahentes morsibus invidiae Ut testatur legis lator, dum sentiret susurrator Ebraeorum populus, expandente deo numen super aquas rude flumen dulcoravit baculus Per amarum parcitatem et per dulce largitatem denotamus singuli ibi dulce de amaro, hic fit largus de avaro per virtutem baculi Ligno serpens elevatus in deserto cruciatus repressit veneficos istud dignum largitores munit contra detractores et dampnat maledicos Ibi serpens adoratur, qui per lignum sublimatur notate misteria hic per lignum baculista praedicatur die ista dignus laudis gloria Jacob dum instinctu matris iret prae timore fratris jungendus avunculo, sapienter et modeste pertransivit ipso teste Jordanem in baculo Per Jordanem designari potest mundus et notari largitas per baculum transit ergo baculator, parcitatis supplantator, largitate saeculum Libro regum teste scitis, dum pro nato Sunamitis agit plancum querulum Elisei vice functus currit puer, set defunctus nec surgit ad baculum Hic tenaces et avari per defunctum figurari recto possunt ordine nec defunctus suscitatur, nec avarus revocatur a foeda cupidine Per Giezi Giezitas nota, quos et Simonitas nuncupat Latinitas, per quos nemo suscitatur, quia per hos propagatur vix aut nunquam largitas Tegit Thamar partes nudas, ut jungatur sibi Judas mediante baculo tali dono foederata et armilla subarrata coit in propatulo Si per Thamar probitatem et per lignum largitatem designat moralitas, ergo quisquis largus erit, sociari sibi quaerit Thamar, idest probitas Set id ad figuram verto, quod coivit in aperto Judas, non in latebris quia largus praeminere cunctis debet et torpere non quaerit in tenebris Et condendum cordis archa, quod fidelis patriarcha, quando carnes abtulit, super partes quas incidit congregare muscas vidit quas baculo propulit In quo manifeste patet Quod, si forte te dilatet bacularis largitas, cave vigilanti cura ne defendet festi jura leccatorum foeditas Possunt enim leccatores dici muscae, quorum mores muscis bene consonant tactu, voce sunt deformes, sic et hi, cum sint enormes, foeda verbis intonant His largiri non est via largitatis quare Quia dare leccatoribus ut a sanctis perhibetur, idem erit ac si detur victima daemonibus Istis loquor confidenter, quorum si quis inpudenter me verbis impeteret, lacessitus reticentem, si quid enim respondentem, victus forte vinceret Nam quotiens reprobum reprobo probus ore lacessit, degenerat probitas proba loquente probo illos si facinus aequat, quos inquinat, ergo, jam nebulonizat cum nebulone loquens Andromachen Tais, Tersites Hecora culpet, non minus Andromache, non minus Hector erit Inclament igitur furem, paticum, parasitum, dum nichil obiciam, quidlibet esse fero