WALTER OF CHÃ‚TILLON Carmen I Tanto viro locuturi studeamus esse puri set et loqui sobrie, carum care venerari, et cum simus caro cari, careamus carie Decet enim, et hoc unum est in primis oportunum, ut me ipsum judicem homo vetus exuatur, homo novus induatur ante tantum judicem Commendarem mundi mores, set virtutis amatores paucos esse doleo quod si pravos reprehendam et eis non condescendendam, bella michi video Set, o Judex equitatis, propagator veritatis, lenis aura saeculi, esto michi in asilum te rectore sumpsi stilum, te duce signa tuli Set quis sum, qui ausim loqui coram tanto Quis ego, qui sano fretus capite rodo pravos in aperto, vox clamantis in deserto Rectas vias facite Quid desertum nisi mundus Mundus quidem set inmundus, quia munda respuit se desertus dici dolet, quia, qui vernare solet, ecce prorsus aruit Quod solebat in praelatis germinare largitatis et pudoris flosculos, tali partu destitutum germen affert non virtutum, set spinas et tribulos Qui sunt spinae tribulique Qui pastores praelatique, amatores muneris cum non pascant set pascantur non a pasco derivantur, set a pascor, pasceris Blandos amant et bilingues, canes multi, tauri pingues, Gigantum fraterculi qui thesauros coacervant non dispergunt, set observant ut pupillam oculi Omnis habens muneratur, non habenti supplantatur id ipsum quod habuit in deserto mundi hujus nemo floret, nisi cujus bursa nondum vomuit Bursa pregnans principiatur, sapiensque conculcatur, si munus aere vacet nam si pauper sit sophia, vilis erit quare Quia pauper ubique jacet Pauper jacet, set palpones, quorum blandi sunt sermones, et ipsi sunt jacula isti sunt quos mundus amat et de quibus psalmus clamat Beati in macula In macula sunt beati, set non sunt inmaculati teste conscientia Vive, leno, more suis, quia in labiis tuis diffusa est gratia Quid dant artes nisi luctum et laborem Vel quem fructum fert genus et species Olim plures, nec sit mirum, provehebant Arma virum et Fraternas acies Antiquitus est studere fructus erat et habere declamantes socios nunc in arca sepelire nummos majus est quam scire Bella per Emathios Opulenti solent esse, qui aptabant virgam Jessae partui virgineo, seu rubum visionis sive vellum Gedeonis sparsum rore vitreo Si per aquas Rubri Maris designatur salutaris lavacri lavatio licet hoc quod lucrum fert Quid hoc scire michi confert, si sciens esurio Solet Christus appellari lapis scissus de altaris non manu, set forcipe hoc est notum sapienti, set prebenda requirenti nemo dicit Accipe Scio crucem figurari quando lego dulcorari flumen apud Exodum, manibusque cancellatis Jacob nostre libertatis praefigurat commodum In Hebraea lege legis, quod serpentem lator legis, erexit in patulo, ut cessaret mors et tabes, quia nostras lavit labes Christus in patibulo Duo ligna Sereptenae spiritalis escam coenae corruunt in Ecclesia Abrahamque tulit ligna, per quae digne deo digna cremaretur hostia Fudit aquam ter Elias, per ter sanctus Isaias, trinitatem innuit, vidit Abram trinum chorum, Ruth in agro Judeorum trinitatem messuit Sic involvit rota rotam, sic deponit lepre notam lex in superficie sic amictum parvipendit Joseph, quando non attendit, vocem fornicariae Dumque per desertum itur, a gentili reperitur calens unda penitus, Quia legis in deserto reperitur a diserto calor sancti spiritus Hec scrutari quidam solent, post afflicti fame dolent se vacasse studio unde multi perierunt et labore defecerunt scrutantes scrutinio Ergo quia tot oppressis in studendo parva messis redditur post aspera, ad Romani sedem patris et ad sanctae Sion matris sum reversus ubera Turpe tibi, pastor bone, si divina lectione spreta fiam laicus Vel absolve clericatu vel fac ut in cleri statu perseveram clericus Dulcis erit michi status, si praebenda muneratus, redditu vel alio, vivam, licet non abunde, saltem michi detur unde studeam de proprio Nostri moris esse solet, quando festum turbas olet, loqui lingua clerici, ne, si forte quid dicamus, unde risum moveamus, cachinnentur laici In conventu laicorum reor esse non decorum proferre ridicula ne sermone retundamus aut exemplo pervertamus mentes sine macula Pauca tamen plena jocis, ordinata suis locis, placet interserere, ne, dum semper latinamur, ab indoctis videamur arroganter agere Possunt autem leccatores dici spinae, quorum mores pungunt atque tribulant, quorum vita sorde plena, semen fundunt in harena, masculos demasculant O igitur Trecensitae, clericorum margaritae, et cleri clerissimi a fermento leccatorum epurgate vestrum chorum, sicut estis azimi Istos manet Stigis aedes istis mensunt coheredes Ysaac, set Ismael hos dignetur extirpare, qui de celo venit dare pacem super Israel