SENATUS CONSULTUM DE BACCANALIBUS 1 Quintus Marcius Luci filius, Spurius Postumius Luci filius consules senatum consoluerunt nonis Octobribus, apud aedem 2 Duelonai Scribundo arfuerunt Marcus Claudius Marci filius, Lucius Valerius Publi filius, Quintus Minucius Cai filius De Bacanalibus quei foideratei 3 esent, ita exdeicendum censuere Neiquis eorum Bacanal habuise velet seiques esent, quei sibei deicerent necesus ese Bacanal habere, eeis utei ad praitorem urbanum Romam venirent, deque eeis rebus, ubei eorum verba audita esent, utei senatus 6 noster decerneret, dum ne minus senatoribus C adesent, quom ea res cosoleretur 7 Bacas vir nequis adiese velet ceivis Romanus neve nominus Latini neve socium quisquam, nisei praitorem urbanum adiesent, isque de senatuos sententiad, dum ne minus senatoribus C adesent, quom ea res cosoleretur, iousisent Censuere 10 sacerdos nequis uir eset Magister neque uir neque mulier quisquam eset 11 neve pecuniam quisquam eorum comoinem habuise velet Neve magistratum, 12 neve pro magistratud, neque virum neque mulierem quisquam fecise velet 13 Neve post hac inter sed coniourase neve comvovise neve conspondise 1 neve conpromesise velet, neve quisquam fidem inter sed dedise velet 1 Sacra in oquoltod ne quisquam fecise velet Neve in poplicod neve in 16 preivatod neve exstrad urbem sacra quisquam fecise velet, nisei 17 praitorem urbanum adieset, isque de senatuos sententiad, dum ne minus 1 senatoribus C adesent, quom ea res cosoleretur, iousisent Censuere 1 Homines plous V oinvorsei virei atque mulieres sacra ne quisquam 20 fecise velet, neve inter ibei virei plous duobus, mulieribus plous tribus 21 arfuise velent, nisei de praitoris urbani senatuosque sententiad, utei suprad 22 scriptum est Haice utei in coventionid exdeicatis ne minus trinum 23 noundinum, senatuosque sententiam utei scientes esetis, eorum 2 sententia ita fuit Sei ques esent, quei arvorsum ead fecisent, quam suprad 2 scriptum est, eeis rem caputalem faciendam censuere atque utei 26 hoce in tabolam ahenam inceideretis, ita senatus aiquom censuit, 27 uteique eam figier ioubeatis, ubei facilumed gnoscier potisit Atque 2 utei ea Bacanalia, sei qua sunt, exstrad quam sei quid ibei sacri est, 2 ita utei suprad scriptum est, in diebus X, quibus vobeis tabelai datai 30 erunt, faciatis utei dismota sient In agro Teurano 1 Q Marcius Luci filius, Spurius Postumius Luci filius consules senatum consuluerunt Nonis Octobribus apud aedem 2 Bellonae Scribendo adfuerunt M Claudius Marci filius, L Valerius Publi filius, Q Minucius Gai filius De Bacchanalibus, qui foederati 3 essent, ita edicendum censuere Ne quis eorum Bacchanal habuisse vellet Si qui essent, qui sibi dicerent necesse esse Bacchanal habere, ei ut ad praetorem urbanum Romam venirent, deque eis rebus, ubi eorum verba audita essent, ut senatus 6 noster decerneret, dum ne minus senatoribus centum adessent, cum ea res consuleretur 7 Bacchas vir ne quis adisse vellet civis Romanus neve nominis Latini neve sociorum quisquam, nisi praetorem urbanum adissent, isque de senatus sententia, dum ne minus senatoribus centum adessent, cum ea res consuleretur, iussissent Censuere 10 Sacerdos ne quis vir esset magister neque vir neque mulier quisquam esset 11 Neve pecuniam quisquam eorum communem habuisse vellet Neve magistratum 12 neve pro magistratu neque virum neque mulierem quisquam fecisse vellet 13 Neve posthac inter se coniurasse neve convovisse neve conspondisse 1 neve compromisisse vellet, neve quisquam fidem inter se dedisse vellet 1 Sacra in occulto ne quisquam fecisse vellet Neve in publico neve in 16 privato neve extra urbem sacra quisquam fecisse vellet, nisi 17 praetorem urbanum adisset isque de senatus sententia, dum ne minus 1 senatoribus centum adessent, cum ea res consuleretur, iussissent Censuere 1 Homines plus quinque universi, viri atque mulieres, sacra ne quisquam 20 fecisse vellet, neve interibi viri plus duobus, mulieribus plus tribus 21 adfuisse vellent, nisi de praetoris urbani senatusque sententia, ut supra 22 scriptum est Haec ut in contione edicatis ne minus trinum 23 nundinum, senatusque sententiam ut scientes essetis, eorum 2 sententia ita fuit Si qui essent, qui adversum ea fecissent, quam supra 2 scriptum est, eis rem capitalem faciendam censuere atque ut 26 hoc in tabulam aeneam incideretis, ita senatus aequum censuit, 27 utque eam figi iubeatis, ubi facillime nosci possit Atque 2 ut ea Bacchanalia, si qua sunt, extra quam si quid ibi sacri est, 2 ita ut supra scriptum est, in diebus decem, quibus vobis tabellae datae 30 erunt, faciatis, ut dimota sint